<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2018 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 10 - لیث بهشت</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">نسخۀ پیشنویس</span></h1>
</div>
 <div class="c1">
 <h1 style="direction:rtl">کتاب یورنشیا</h1>
</div>
<div class="c1">
<h2 style="direction:rtl">مقالۀ 10</h2>
</div>
<div class="c1">
<h3 style="direction:rtl">تثلیث بهشت</h3>
</div>

<p style="direction:rtl">  تثلیث بهشتِ الوهیتهای جاودان گریز پدر را از مطلق بودن شخصیت تسهیل می&zwnj;نماید. تثلیث ابراز نامحدود خواست نامتناهی شخصی خداوند را به مطلق بودن الوهیت به طور کامل ربط می&zwnj;دهد. پسر جاودان و پسران گوناگونی که منشأ الهی دارند، به همراه عامل مشترک و فرزندان جهانی او، رهایی پدر را از محدودیتهایی که سوا از آن ذاتی تعالیت، کمال، تغییرناپذیری، جاودانگی، جهانی بودن، مطلق بودن، و نامتناهی بودن پدر است، به طور مؤثر تأمین می&zwnj;سازند.</p>
<p style="direction:rtl">  تثلیث بهشت ابراز کامل و آشکارسازی تمام عیار طبیعت جاودانۀ الوهیت را به طور مؤثر تأمین می&zwnj;کند. پسران ثابت تثلیث به همین ترتیب یک آشکارسازی کامل و تمام عیار از عدالت الهی را انجام می&zwnj;دهند. تثلیث وحدت الوهیت است، و این وحدت برای ابد روی بنیادهای مطلقِ یگانگیِ الهیِ سه شخصیت آغازین و همتراز و هم موجود، خدای پدر، خدای پسر، و خدای روح بنا شده است.</p>
<p style="direction:rtl">  اگر از وضعیت کنونی در گسترۀ ابدیت به گذشتۀ بی&zwnj;پایان به عقب بنگریم، فقط می&zwnj;توانیم یک اجتناب ناپذیری گریز ناپذیر در امور جهان کشف کنیم، و آن تثلیث بهشت است. من وجود تثلیث را اجتناب ناپذیر می&zwnj;پندارم. همینطور که من به گذشته، حال، و آیندۀ زمان نگاه می&zwnj;کنم، هیچ چیز دیگر را در تمامی جهان جهانها اجتناب ناپذیر نمی&zwnj;پندارم. جهان بنیادین کنونی، با نگرشی به گذشته یا آینده، بدون تثلیث غیرقابل تصور است. با مفروض پنداشتن تثلیث بهشت، می&zwnj;توانیم راههای دیگر یا حتی متعدد انجام همه کارها را بدیهی پنداریم، اما بدون تثلیث پدر، پسر، و روح قادر نیستیم تصور کنیم که چگونه بیکران می&zwnj;توانست با وجود یگانگی مطلق الوهیت به شخصیت&zwnj;یابی سه&zwnj;گانه و همتراز دست یابد. هیچ مفهوم دیگری از آفرینش به پای استانداردهای تثلیثِ کمالِ مطلق بودن که ذاتی یگانگی الوهیت است و نیز آکندگی رهایی ارادی که ذاتی شخصیت&zwnj;یابی سه&zwnj;گانۀ الوهیت است نمی&zwnj;رسد.</p>
<div class="c1">
<h4 style="direction:rtl">1- خود توزیعِ اولین منبع و مرکز</h4></div>

<p style="direction:rtl">  به نظر می&zwnj;رسد که پدر، در ابدیت گذشته، یک سیاست خود توزیع کنندۀ عمیق را آغاز نمود. چیزی ذاتی طبیعت فداکارانه، با محبت، و دوست داشتنی پدر جهانی می&zwnj;باشد که موجب می&zwnj;شود او فقط به کارگیری آن تواناییها و آن مرجعیتی که تفویض یا اعطای آن را ظاهراً غیرممکن می&zwnj;یابد برای خود محفوظ دارد.</p>
<p style="direction:rtl">  پدر جهانی خود را از هر بخشی از خود که به هر آفریننده یا مخلوق دیگر قابل اعطا بود همواره تهی ساخته است. او هر توانایی و تمامی اتوریته&zwnj;ای را که می&zwnj;توانست محول شود به پسران الهی خود و موجودات هوشمند همیار آنها محول نموده است. او در واقع هر امتیاز اتوریتۀ اداری را که قابل انتقال بود به پسران خود مختارش، در جهانهای مربوطه&zwnj;شان، انتقال داده است. در امور یک جهان محلی، او هر پسر خود مختار آفریننده را درست مثل پسر جاودان در جهان آغازین و مرکزی، کامل، شایسته، و توانا ساخته است. او تمامی وجود خود و تمامی ویژگیهای خود، هر چیزی را که در حد امکان می&zwnj;توانست خودش را از آن تهی سازد، به هر طریق، در هر عصر، در هر جا، و به هر شخص، و در هر جهان به جز سکونتگاه مرکزیش، با حرمت و تقدس برخورداری از شخصیت، ارزانی داشته، و در واقع عطا نموده است.</p>
<p style="direction:rtl">  شخصیت الهی خود محور نیست؛ توزیع خود و سهیم نمودن در شخصیت، خود بودِ ارادۀ آزاد الهی را تعیین ویژگی می&zwnj;کند. مخلوقات مشتاق معاشرت با مخلوقات شخصی دیگر هستند؛ آفرینندگان از سهیم کردن فرزندان جهانی خود در ربانیت به وجد می&zwnj;آیند؛ شخصیت بیکران به صورت پدر جهانی، که واقعیت وجود و برابری خود را با دو شخصیت همتراز، پسر جاودان و عامل مشترک قسمت می&zwnj;کند، آشکار شده است.</p>
<p style="direction:rtl">  برای شناخت شخصیت و ویژگیهای الهی پدر ما همیشه به آشکارسازیهای پسر جاودان متکی خواهیم بود، زیرا هنگامی که عمل مشترک آفرینش انجام شد، هنگامی که سومین شخص الوهیت پا به عرصۀ وجود شخصیت گذاشت و برداشتهای توأم والدین الهی خود را به اجرا در آورد، پدر دیگر به عنوان شخصیت کامل وجود نداشت. با به وجود آمدن عامل مشترک و مادیت یافتن هستۀ مرکزی آفرینش، تغییرات جاودانۀ مشخصی به وقوع پیوست. خداوند خود را به عنوان یک شخصیت مطلق به پسر جاودانش اهدا نمود. خداوند بدین ترتیب &rdquo;شخصیتی بیکران&ldquo; را به تنها پسرش عطا می&zwnj;کند، در حالی که آنها هر دو &rdquo;شخصیت مشترکِ&ldquo; پیوند جاودانه&zwnj;شان را به روح بیکران عطا می&zwnj;کنند.</p>
<p style="direction:rtl">  به این دلیل و دلایل دیگر که فراتر از تصور ذهن متناهی است، برای مخلوق بشری به طور فزاینده مشکل است که شخصیت بیکران پدرانۀ خداوند را آنطور که عموماً در پسر جاودان آشکار شده، و با پسر، عموماً در روح بیکران فعال است درک کند.</p>
<p style="direction:rtl">  از آنجا که پسران بهشتی خداوند از کرات تکاملی دیدار می&zwnj;کنند و حتی گاهی اوقات به صورت جسم انسانی در آنها اقامت می&zwnj;گزینند، و از آنجا که این اعطاها در واقع تا اندازه&zwnj;ای شناخت طبیعت و کاراکتر شخصیت الهی را برای انسان فانی میسر می&zwnj;سازند، از این رو مخلوقات گستره&zwnj;های سیاره&zwnj;ای به منظور کسب اطلاعات معتبر و قابل اطمینان پیرامون پدر، پسر، و روح باید چشم انتظار اعطاهای این پسران بهشت باشند.</p>
<div class="c1">
<h4 style="direction:rtl">2- شخصیت&zwnj;یابی الوهیت</h4></div>

<p style="direction:rtl">  پدر از طریق تکنیک سه&zwnj;گانه سازی خود را از آن شخصیت کامل روحی که پسر است رها می&zwnj;سازد، اما او با انجام این کار خود را پدر همین پسر می&zwnj;سازد و از این رو خود را از ظرفیت نامحدود برای پدر الهی شدنِ تمامی مخلوقات هوشمند صاحب ارادۀ متعاقباً آفریده شده، منتج شده، یا انواع شخصیت یافتۀ دیگر برخوردار می&zwnj;سازد. پدر به عنوان <em>شخصیت مطلق و کامل</em> فقط می&zwnj;تواند به عنوان پسر و با پسر عمل نماید، اما به عنوان یک <em>پدر شخصی</em> مداوماً به گروههای متنوع سطوح متفاوت مخلوقات هوشمند صاحب اراده شخصیت اعطا می&zwnj;نماید، و برای همیشه با این خانوادۀ عظیم فرزندان جهان روابط شخصی حاوی معاشرت مهرآمیز حفظ می&zwnj;کند.</p>
<p style="direction:rtl">  بعد از این که پدر تمامیت خود را به شخصیت پسر خود اعطا نمود، و هنگامی که این عمل اعطای خود تکمیل و کامل گردید، از قدرت بیکران و طبیعتی که بدین شکل در پیوند پدر و پسر وجود دارند، والدین جاودان مشترکاً آن کیفیتها و ویژگیهایی را که در بر گیرندۀ باز موجودی دیگر همانند خودشان است اعطا می&zwnj;نمایند؛ و این شخصیت مشترک، روح بیکران، شخصیت&zwnj;یابی وجودگرایانۀ الوهیت را کامل می&zwnj;سازد.</p>
<p style="direction:rtl">  پسر برای پدر بودن خداوند ضروری است. روح برای برادری دومین و سومین شخص ضروری است. سه شخص حداقلِ یک گروه اجتماعی است، اما این کمترین دلیل از میان دلایل بسیار برای باور داشتن به اجتناب ناپذیریِ عامل مشترک است.</p>
<p style="direction:rtl">  اولین منبع و مرکز، <em>شخصیت پدرانۀ</em> بیکران، منبع نامحدود شخصیت است. پسر جاودان <em>شخصیت مطلق</em> کامل است، آن موجود الهی که در سراسر تمامی زمان و ابدیت به عنوان آشکارسازی کامل طبیعت شخصی خداوند پا بر جا است. روح بیکران <em>شخصیت مشترک</em> است، پیامد بی&zwnj;نظیر شخصیِ پیوند ابدی پدر و پسر.</p>
<p style="direction:rtl">  شخصیت اولین منبع و مرکز شخصیت بی&zwnj;نهایت منهای شخصیت مطلق پسر جاودان است. شخصیت سومین منبع و مرکز پیامد فوق افزون پیوند شخصیت رها شدۀ پدر و شخصیت مطلق پسر است.</p>
<p style="direction:rtl">  پدر جهانی، پسر جاودان، و روح بیکران اشخاصی بی&zwnj;نظیر هستند؛ هیچیک همسان نیست؛ هر یک آغازین است؛ همه متحد هستند.</p>
<p style="direction:rtl">  پسر جاودان تمامیت رابطۀ شخصیت الهی، آگاهی از فرزندی نسبت به پدر، و پدر بودن نسبت به روح هر دو و برابری الهی با پدر - نیا و روح - معاشر هر دو را به تنهایی تجربه می&zwnj;کند. پدر از تجربۀ داشتن یک پسر که با او برابر است شناخت دارد، اما پدر هیچ پیشینۀ نیایی ندارد. پسر جاودان از تجربۀ فرزندی، شناخت نیای شخصیت برخوردار است، و در همان حال پسر از والدۀ مشترک بودن نسبت به روح بیکران آگاه است. روح بیکران نسبت به نیای شخصیتیِ دوگانه آگاه است، اما والدۀ یک شخصیت ربانی همتراز نیست. چرخۀ وجودگرایانۀ شخصیت&zwnj;یابی الوهیت با روح به کمال دست می&zwnj;یابد؛ شخصیتهای اصلی سومین منبع و مرکز تجربی هستند و تعدادشان هفت عدد است.</p>
<p style="direction:rtl">  منشأ من تثلیث بهشت است. من تثلیث را به عنوان الوهیتِ یگانه می&zwnj;شناسم. من همچنین می&zwnj;دانم که پدر، پسر، و روح در ظرفیتهای مشخص شخصی&zwnj;شان وجود دارند و عمل می&zwnj;کنند. من قطعاً می&zwnj;دانم که آنها نه تنها به طور شخصی و جمعی عمل می&zwnj;کنند، بلکه همچنین کارکردهای خود را در گروهبندیهای گوناگون هماهنگی می&zwnj;کنند، طوری که در پایان در هفت ظرفیت متفاوت منفرد و جمعی عمل می&zwnj;کنند. و از آنجا که این هفت شکل&zwnj;بندی احتمالات چنین ترکیب ربانی را کاملاً به انتها می&zwnj;رسانند، پدیداری واقعیتهای جهان در هفت شکل متفاوت که در بر گیرندۀ معانی، ارزشها، و شخصیت هستند اجتناب ناپذیر است.</p>
<div class="c1">
<h4 style="direction:rtl">3- سه شخص الوهیت</h4></div>

<p style="direction:rtl">  به رغم این که فقط یک الوهیت وجود دارد، سه شخصیت&zwnj;یابی قطعی و الهی از الوهیت وجود دارد. در رابطه با اعطای تنظیم کنندگان الهی به انسان، پدر گفت: &rdquo;بگذارید انسان فانی را شبیه خود بسازیم.&ldquo; در سراسر نوشتجات یورنشیایی این اشاره به اعمال و کارکردهای الوهیت جمعی بارها به وقوع پیوسته است، که به طور آشکار به رسمیت شناختن وجود و کارکرد سه منبع و مرکز را نشان می&zwnj;دهد.</p>
<p style="direction:rtl">  به ما آموزش داده شده که پسر و روح در ارتباط تثلیث با پدر روابطی یکسان و برابر دارند. آنها در ابدیت و به عنوان الوهیت بدون شک دارند، اما در زمان و به عنوان شخصیت آنها قطعاً روابطی با طبیعت بسیار متنوع آشکار می&zwnj;سازند. با نگرشی از بهشت به بیرون به سوی جهانها، این روابط به نظر می&zwnj;رسد بسیار شبیه باشند، اما هنگامی که از قلمروهای فضا نگریسته شوند، کاملاً متفاوت به نظر می&zwnj;رسند.</p>
<p style="direction:rtl">  پسران الهی در واقع &rdquo;کلام خداوند&ldquo; هستند، اما فرزندان روح به راستی &rdquo;عمل خداوند&ldquo; می&zwnj;باشند. خداوند از طریق پسر، و با پسر، سخن می&zwnj;گوید، از طریق روح بیکران عمل می&zwnj;کند، در حالی که پسر و روح در کلیۀ فعالیتهای جهان به گونه&zwnj;ای بدیع برادرانه هستند، و با تحسین و عشق برای یک پدر مشترک گرامی و به طور الهی مورد احترام به صورت دو برادر همتراز کار می&zwnj;کنند.</p>
<p style="direction:rtl">  پدر، پسر، و روح قطعاً طبیعتشان برابر است، و وجودشان همتراز است، اما در کارکردهای جهانی&zwnj;شان تفاوتهای محرزی وجود دارد، و هنگامی که به تنهایی عمل می&zwnj;کنند، مطلق بودن هر شخصِ الوهیت ظاهراً محدود است.</p>
<p style="direction:rtl">  پدر جهانی پیش از رها ساختن خود ارادیش از شخصیت، قدرتها، و ویژگیهایی که پسر و روح را تشکیل می&zwnj;دهد، به نظر می&zwnj;رسد (از نظر فلسفی) یک الوهیت کامل، مطلق، و بیکران بوده است. اما چنین منبع و مرکز نظریِ آغازینی بدون یک پسر نمی&zwnj;توانست به هیچ وجه <em>پدر جهانی</em> تلقی شود؛ پدر بودن بدون فرزندی واقعی نیست. علاوه بر آن، پدر برای این که از نظر کلی مطلق باشد، باید در یک لحظۀ دور ابدی به تنهایی وجود می&zwnj;داشته است. اما او هرگز چنین وجود منفردی نداشت؛ پسر و روح هر دو با پدر مشترکاً جاودانه هستند. اولین منبع و مرکز پدرِ جاودانِ پسر آغازین ، و با پسر، نیای جاودانۀ روح بیکران همیشه بوده و برای ابد خواهد بود.</p>
<p style="direction:rtl">  ما مشاهده می&zwnj;کنیم که پدر خود را از کلیۀ جلوه&zwnj;های مستقیم مطلق بودن، به جز پدر بودنِ مطلق و ارادۀ مطلق، بی&zwnj;بهره ساخته است. ما نمی&zwnj;دانیم که آیا اراده یک ویژگی تفکیک ناپذیر پدر می&zwnj;باشد یا نه؛ ما فقط می&zwnj;توانیم مشاهده کنیم که او خود را از اراده تهی <em>نساخت</em>. این بیکرانی اراده باید برای ابد ذاتی اولین منبع و مرکز بوده باشد.</p>
<p style="direction:rtl">  پدر جهانی، در اعطای شخصیت مطلق به پسر جاودان، از قید و بندهای مطلق بودن شخصیت می&zwnj;گریزد، اما در انجام این کار گامی برمی&zwnj;دارد که برای ابد این را برای او غیرممکن می&zwnj;سازد که به صورت شخصیت مطلق به تنهایی عمل نماید. و با شخصیت&zwnj;یابی نهاییِ الوهیتِ هم موجود &mdash; عامل مشترک &mdash; وابستگی متقابلِ بحرانیِ سه&zwnj;گانۀ سه شخصیت الهی در رابطه با تمامیت کارکرد الوهیت به طور مطلق به دنبال می&zwnj;آید.</p>
<p style="direction:rtl">  خداوند پدر مطلق تمامی شخصیتها در جهان جهانها است. پدر در آزادی عمل شخصاً مطلق است، اما در جهانهای زمان و فضایی که به وجود آمده، در حال به وجود آمدن است، و در آینده به وجود خواهد آمد، پدر به عنوان تمامیت الوهیت، به جز در تثلیث بهشت، به طور قابل تشخیص مطلق نیست.</p>
<p style="direction:rtl">  اولین منبع و مرکز خارج از هاونا در جهانهای مادی به صورت زیرین عمل می&zwnj;کند:</p>

<p style="direction:rtl">  1- به عنوان آفریننده، از طریق پسران آفریننده، نوه&zwnj;های خود.</p>
<p style="direction:rtl">  2- به عنوان کنترل کننده، از طریق مرکز جاذبۀ بهشت.</p>
<p style="direction:rtl">  3- به عنوان روح، از طریق پسر جاودان.</p>
<p style="direction:rtl">  4- به عنوان ذهن، از طریق آفریدگار مشترک.</p>
<p style="direction:rtl">  5- به عنوان یک پدر، او از طریق مدار شخصیتش با کلیۀ مخلوقات ارتباط پدرانه حفظ می&zwnj;کند.</p>
<p style="direction:rtl">  6- به عنوان یک شخص، او توسط اجزای منحصر به فرد خود در سرتاسر آفرینش <em>مستقیماً</em> عمل می&zwnj;کند &mdash; در انسان فانی از طریق تنظیم کنندگان فکر.</p>
<p style="direction:rtl">  7- به عنوان کل الوهیت، او فقط در تثلیث بهشت عمل می&zwnj;کند.</p>

<p style="direction:rtl">  تمامی این واگذاری و سپردن قدرت توسط پدر جهانی کاملاً داوطلبانه و خود خواسته است. پدرِ تماماً قدرتمند از روی قصد به این محدودیتهای اتوریتۀ جهانی دست می&zwnj;زند.</p>
<p style="direction:rtl">  پسر جاودان به نظر می&zwnj;رسد در کلیۀ جهات معنوی، به جز در اعطای اجزای خداوند و در سایر فعالیتهای پیش شخصی، با پدر به صورت یگانه عمل می&zwnj;کند. پسر نیز با فعالیتهای عقلانی مخلوقات مادی یا با فعالیتهای انرژی جهانهای مادی از نزدیک تعیین هویت نمی&zwnj;شود. به عنوان مطلق، پسر به صورت یک شخص و فقط در قلمرو جهان روحی عمل می&zwnj;کند.</p>
<p style="direction:rtl">  روح بیکران در کلیۀ عملکردهایش به گونه&zwnj;ای شگفت&zwnj;انگیز جهانی و به طور باور نکردنی همه فن حریف است. او در گستره&zwnj;های ذهن، ماده، و روح عمل می&zwnj;کند. عامل مشترک ارتباط پدر و پسر را نمایندگی می&zwnj;کند، اما او همچنین به عنوان خود عمل می&zwnj;کند. او به طور مستقیم درگیر جاذبۀ فیزیکی، جاذبۀ روحی، یا گسترۀ شخصیت نیست، اما کما بیش در کلیۀ فعالیتهای دیگر جهان شرکت می&zwnj;کند. روح بیکران در حالی که ظاهراً به سه کنترل موجود و مطلق جاذبه متکی است، به نظر می&zwnj;رسد سه فوق کنترل را اِعمال می&zwnj;کند. این عطیۀ سه&zwnj;گانه برای فرارَوی و ظاهراً خنثی نمودن حتی تجلی نیروها و انرژیهای آغازین، درست تا مرزهای فوق غائیِ مطلق بودن به طرق بسیار به کار گرفته می&zwnj;شود. این فوق کنترلها در وضعیتهای مشخص حتی از تجلیهای آغازینِ واقعیت کیهانی به طور مطلق فراتر می&zwnj;روند.</p>
<div class="c1">
<h4 style="direction:rtl">4- وحدت الوهیت در تثلیث</h4></div>

<p style="direction:rtl">  از میان کلیۀ ارتباطات مطلق، تثلیث بهشت (اولین وحدت سه&zwnj;گانه) به عنوان یک ارتباط منحصر به فردِ الوهیتِ شخصی بی&zwnj;نظیر است. خداوند فقط در رابطه با خداوند و با آنهایی که می&zwnj;توانند خداوند را بشناسند به عنوان خداوند عمل می&zwnj;کند، اما در تثلیث بهشت و در رابطه با تمامیت جهان به عنوان الوهیت مطلق عمل می&zwnj;کند.</p>
<p style="direction:rtl">  الوهیت جاودانه کاملاً یگانه است؛ با این حال سه شخص کاملاً جداگانۀ الوهیت وجود دارد. تثلیث بهشت ابراز همزمانِ تمامی تنوع ویژگیهای کاراکتر و نیروهای بیکران اولین منبع و مرکز و همترازان جاودان او و تمامی وحدت الهیِ کارکردهای جهانیِ الوهیت تقسیم ناشده را میسر می&zwnj;سازد.</p>
<p style="direction:rtl">  تثلیث یک ارتباط اشخاص بیکران است که در یک ظرفیت غیرشخصی اما نه در مغایرت با شخصیت عمل می&zwnj;کنند. این تصویر خام است، اما یک پدر، پسر، و نوه می&zwnj;توانند یک موجودیت یکپارچه شکل دهند که غیرشخصی ولی با این وجود تابع خواست شخصی&zwnj;شان باشد.</p>
<p style="direction:rtl">  تثلیث بهشت <em>واقعی</em> است. آن به صورت اتحاد ربانی پدر، پسر، و روح وجود دارد؛ و در عین حال پدر، پسر، یا روح، یا هر دو آنها، می&zwnj;توانند در رابطه با همین تثلیث بهشت عمل نمایند. پدر، پسر، و روح می&zwnj;توانند به یک شیوۀ غیرتثلیثی، اما نه به شکل سه الوهیت، تشریک مساعی کنند. آنها می&zwnj;توانند بنا بر انتخابشان به صورت اشخاص تشریک مساعی کنند، اما این تثلیث نیست.</p>
<p style="direction:rtl">  همواره به یاد داشته باشید که آنچه روح بیکران انجام می&zwnj;دهد کارکرد عامل مشترک است. پدر و پسر هر دو در او، از طریق او، و به عنوان او عمل می&zwnj;کنند. اما تلاش برای توضیح دادن راز تثلیث بیهوده است: سه تا به صورت یکی و در یکی، و یکی به صورت دو تا و در حال عمل به جای دو تا.</p>
<p style="direction:rtl">  تثلیث آنقدر به تمامیت امور جهان مربوط است که در تلاشمان برای توضیح کلیت هر رخداد منفرد کیهانی یا رابطۀ شخصیت باید به حساب آورده شود. تثلیث در کلیۀ سطوح کیهان عمل می&zwnj;کند، و انسان فانی به سطح متناهی محدود است؛ از این رو انسان باید با یک برداشت متناهی از تثلیث به عنوان تثلیث قانع باشد.</p>
<p style="direction:rtl">  شما به عنوان یک انسان در جسم باید مطابق روشن بینی فردیتان و در هماهنگی با واکنشهای ذهن و روانتان به تثلیث بنگرید. شما قدر بسیار اندکی از مطلق بودن تثلیث را می&zwnj;توانید بدانید، اما به تدریج که به سوی بهشت صعود می&zwnj;کنید، با آشکارسازیهای پی در پی و اکتشافات غیرمنتظرۀ تعالیت و غائیت تثلیث، اگر نه مطلق بودن آن، بارها شگفتی را تجربه خواهید کرد.</p>
<div class="c1">
<h4 style="direction:rtl">5- کارکردهای تثلیث</h4></div>

<p style="direction:rtl">  الوهیتهای شخصی ویژگیهایی دارند، اما به سختی سازگار است که از داشتن ویژگیهای تثلیث سخن گفته شود. این ارتباط موجودات الهی را می&zwnj;توان به طور صحیح&zwnj;تر داشتن <em>کارکردها</em> تلقی نمود، مثل اجرای عدالت، رویکردهای کلی، عمل هماهنگ، و کنترل فراگیر کیهانی. این کارکردها تا جایی که به تمامی واقعیتهای زندۀ ارزش شخصیت مربوط است، به طور فعال متعالی، غائی، و (در محدودۀ الوهیت) مطلق هستند.</p>
<p style="direction:rtl">  کارکردهای تثلیث بهشت صرفاً مجموع عطیۀ ظاهری ربانیت پدر به علاوۀ آن صفات ویژه که در وجود شخصیِ پسر و روح بی&zwnj;نظیر هستند نمی&zwnj;باشند. ارتباط سه&zwnj;گانۀ سه الوهیت بهشت به تکامل، رخداد، و الوهیت&zwnj;یابی معانی، ارزشها، قدرتها، و ظرفیتهای جدید برای آشکارسازی جهانی، عمل، و مدیریت منجر می&zwnj;شود. رابطه&zwnj;های زنده، خانواده&zwnj;های بشری، گروههای اجتماعی، یا تثلیث بهشت با جمع صرف عددی تقویت نمی&zwnj;شوند. پتانسیل گروهی همیشه بسیار بیش از جمع سادۀ ویژگیهای اجزای جداگانه است.</p>
<p style="direction:rtl">  تثلیث رویکردی بی&zwnj;نظیر، به عنوان تثلیث نسبت به تمامی جهان گذشته، حال، و آینده، دارد. و کارکردهای تثلیث به بهترین نحو می&zwnj;توانند در رابطه با رویکردهای تثلیث نسبت به جهان مورد ملاحظه قرار گیرند. این گونه رویکردها همزمان هستند و در رابطه با هر وضعیت یا رخداد جداگانه ممکن است متعدد باشند:</p>

<p style="direction:rtl">  1- <em>رویکرد نسبت به متناهی.</em> حداکثر خود - محدودیت تثلیث رویکرد آن نسبت به متناهی است. تثلیث یک شخص نیست، و ایزد متعال نیز یک شخصیت&zwnj;یابی خاص تثلیث نیست، اما متعال نزدیکترین رویکرد نسبت به تمرکز کانونی قدرت شخصیت تثلیث است که می&zwnj;تواند توسط مخلوقات متناهی درک شود. از این رو پیرامون رابطۀ تثلیث با متناهی گاهی اوقات به صورت تثلیثِ تعالیت سخن گفته می&zwnj;شود.</p>
<p style="direction:rtl">  2- <em>رویکرد نسبت به ابسونایت.</em> تثلیث بهشت آن سطوح از وجود را که بیشتر از متناهی اما کمتر از مطلق هستند مورد توجه قرار می&zwnj;دهد، و این رابطه گاهی اوقات تثلیث غائیت نامیده می&zwnj;شود. نه غائی و نه متعال به طور کامل نمایندۀ تثلیث بهشت نیستند، اما از یک نظر مشخص و در رابطه با سطوح مربوطه&zwnj;شان به نظر می&zwnj;رسد که هر یک در طول اعصار پیش شخصیِ توسعۀ تجربیِ قدرت تثلیث را نمایندگی می&zwnj;کنند.</p>
<p style="direction:rtl">  3- <em>رویکرد مطلق</em> تثلیث بهشت در رابطه با وجودهای مطلق است و به عمل الوهیت کل منجر می&zwnj;شود.</p>

<p style="direction:rtl">  تثلیث بیکران در بر گیرندۀ عمل هماهنگ تمامی روابط وحدت سه&zwnj;گانۀ اولین منبع و مرکز &mdash; الوهیت نیافته و نیز الوهیت یافته &mdash; است، و از این رو برای شخصیتها درک آن بسیار مشکل است. در ژرف اندیشی پیرامون تثلیث به عنوان بیکران، هفت وحدت سه&zwnj;گانه را نادیده نگیرید؛ بدین گونه از برخی مشکلاتِ فهمیدن ممکن است اجتناب شود، و برخی پارادوکسها ممکن است بخشاً حل و فصل شوند.</p>
<p style="direction:rtl">  اما من زبانی در اختیار ندارم که مرا قادر سازد به ذهن محدود بشری حقیقت کامل و اهمیت جاودان تثلیث بهشت و طبیعت ارتباط پایان ناپذیر متقابل سه موجود بی&zwnj;نهایت کامل را برساند.</p>
<div class="c1">
<h4 style="direction:rtl">6- پسران ثابت تثلیث</h4></div>

<p style="direction:rtl">  اولین منبع و مرکز منشأ تمامی قوانین است؛ <em>او قانون است</em>. نظارت بر قانون معنوی ذاتی دومین منبع و مرکز است. آشکارسازی قانون، ترویج و تفسیر قوانین الهی، کارکرد سومین منبع و مرکز است. کاربرد قانون، عدالت، در حیطۀ تثلیث بهشت قرار دارد و توسط برخی پسران تثلیث به اجرا در می&zwnj;آید.</p>
<p style="direction:rtl">  <em>عدالت</em> ذاتی حاکمیت جهانی تثلیث بهشت است، اما نیکی، بخشش، و حقیقت کارکرد جهانی شخصیتهای الهی، که پیوند ربانی&zwnj;شان تشکیل دهندۀ تثلیث است، می&zwnj;باشد. عدالت رویکرد پدر، پسر، یا روح نیست. عدالت رویکرد این شخصیتهای با محبت، بخشنده، و خادم در کادر تثلیث است. هیچیک از الوهیتهای بهشت اجرای عدالت را برنمی&zwnj;انگیزد. عدالت هرگز یک رویکرد شخصی نیست؛ آن همیشه یک کارکرد جمعی است.</p>
<p style="direction:rtl">  <em>شواهد</em>، اساس انصاف (عدالت در هماهنگی با بخشش)، توسط شخصیتهای سومین منبع و مرکز، نمایندۀ مشترک پدر و پسر برای تمامی قلمروها و برای اذهان موجودات هوشمند تمامی آفرینش، تأمین می&zwnj;شود.</p>
<p style="direction:rtl">  <em>داوری</em>، کاربرد نهایی عدالت مطابق شواهدی که توسط شخصیتهای روح بیکران ارائه شده، کار پسران ثابت تثلیث است، موجوداتی که طبیعت تثلیث پدر، پسر، و روح متحد را دارا می&zwnj;باشند.</p>
<p style="direction:rtl">  این گروه از پسران تثلیث شخصیتهای زیرین را در بر می&zwnj;گیرند:</p>

<p style="direction:rtl">  1- اسرار سه&zwnj;گانۀ تعالیت.</p>
<p style="direction:rtl">  2- جاودانه&zwnj;های ایامها.</p>
<p style="direction:rtl">  3- قدمای ایامها.</p>
<p style="direction:rtl">  4- کمالهای ایامها.</p>
<p style="direction:rtl">  5- جدیدهای ایامها.</p>
<p style="direction:rtl">  6- اتحادهای ایامها.</p>
<p style="direction:rtl">  7- مؤمنان ایامها.</p>
<p style="direction:rtl">  8- کامل کنندگان خرد.</p>
<p style="direction:rtl">  9- مشاوران الهی.</p>
<p style="direction:rtl">  10- بازرسان جهانی.</p>

<p style="direction:rtl">  ما فرزندان سه الوهیت بهشت هستیم که به صورت تثلیث عمل می&zwnj;کنند، و من بر حسب اتفاق به دهمین رستۀ این گروه، بازرسان جهانی، تعلق دارم. از یک نقطه نظر جهانی این رسته&zwnj;ها نمایندۀ نگرش تثلیث نیستند؛ آنها این نگرش جمعی الوهیت را فقط در قلمروهای قضاوت اجرایی &mdash; عدالت &mdash; نمایندگی می&zwnj;کنند. آنها به منظور کار دقیقی که به آنان اختصاص داده شده به طور مشخص توسط تثلیث طراحی شدند، و فقط در آن کارکردهایی که برای انجام آن شخصیت یافتند تثلیث را نمایندگی می&zwnj;کنند.</p>
<p style="direction:rtl">  قدمای ایامها و همکاران تثلیث منشأ آنان قضاوت عادلانه&zwnj;ای با نهایت انصاف را به هفت ابرجهان عطا می&zwnj;دارند. این کارکردها در جهان مرکزی فقط در تئوری وجود دارند. در آنجا کمال انصاف آشکار است، و کمال هاونا مانع از هر گونه احتمال عدم توازن می&zwnj;شود.</p>
<p style="direction:rtl">  عدالت اندیشۀ جمعی نیکوکارانه است. بخشش ابراز شخصی آن است. بخشش رویکرد مهرآمیز است. عملکرد قانون با موشکافی تعیین ویژگی می&zwnj;شود. قضاوت الهی روح انصاف، انطباق پذیریِ پیوسته با عدالتِ تثلیث، پیوسته به انجام رسانیدنِ مهر الهی خداوند است. عدالتِ به حقِ تثلیث و مهر بخشندۀ پدر جهانی، هنگامی که به طور کامل درک می&zwnj;شوند و به طور تمام و کمال فهم می&zwnj;شوند، همسان هستند. اما انسان هیچ فهم کاملی از عدالت الهی ندارد. از این رو در تثلیث، آنطور که انسان به آن می&zwnj;نگرد، شخصیتهای پدر، پسر، و روح تعدیل می&zwnj;شوند تا کاربرد مهر و قانون را در جهانهای تجربی زمان هماهنگ سازند.</p>
<div class="c1">
<h4 style="direction:rtl">7- کنترل فراگیر تعالیت</h4></div>

<p style="direction:rtl">  اولین، دومین، و سومین شخص الوهیت با یکدیگر برابرند، و یکی هستند. &rdquo;خداوند، خدای ما یک خدا است.&ldquo; در تثلیث الهیِ الوهیتهای جاودان کمال مقصود و یگانگی اجرا وجود دارد. پدر، پسر، و عامل مشترک حقیقتاً و به لحاظ الهی یکی هستند. در رابطه با یک حقیقت نوشته شده: &rdquo;من اولین و آخرین هستم، و جز من خدایی وجود ندارد.&ldquo;</p>
<p style="direction:rtl">  آنطور که در سطح متناهی چیزها برای انسان به نظر می&zwnj;رسند، تثلیث بهشت، مثل ایزد متعال، فقط درگیر جمع &mdash; تمامی سیاره، تمامی جهان، تمامی ابرجهان، تمامی جهان بزرگ &mdash; می&zwnj;باشد. این رویکرد جمعی به این دلیل وجود دارد که تثلیث جمع الوهیت است، و بسیاری دلایل دیگر وجود دارند.</p>
<p style="direction:rtl">  ایزد متعال چیزی کمتر و چیزی غیر از تثلیث است که در جهانهای متناهی عمل می&zwnj;کند؛ اما در حدود مشخص و در طول عصر کنونیِ شخصیت&zwnj;یابی - قدرتِ ناکامل، به نظر می&zwnj;رسد این الوهیت تکاملی رویکرد تثلیث تعالیت را منعکس می&zwnj;سازد. پدر، پسر، و روح شخصاً با ایزد متعال عمل نمی&zwnj;کنند، اما در طول عصر کنونی جهان آنها به صورت تثلیث با او تشریک مساعی می&zwnj;کنند. ما می&zwnj;فهمیم که آنها یک رابطۀ مشابه با غائی دارند. ما اغلب حدس می&zwnj;زنیم که رابطۀ شخصی میان الوهیتهای بهشت و خدای متعال، هنگامی که سرانجام به تکامل رسید، چه خواهد بود، اما ما در واقع نمی&zwnj;دانیم.</p>
<p style="direction:rtl">  ما کنترل فراگیر تعالیت را به طور کامل قابل پیش&zwnj;بینی نمی&zwnj;یابیم. علاوه بر این، این غیرقابل پیش&zwnj;بینی بودن به نظر می&zwnj;رسد با یک ناکامل بودن مشخص تکاملی تعیین ویژگی می&zwnj;شود، بدون شک یک مشخصۀ ناکامل بودن متعال و ناکامل بودن واکنش متناهی نسبت به تثلیث بهشت.</p>
<p style="direction:rtl">  ذهن انسانی می&zwnj;تواند فوراً به هزار و یک چیز بیاندیشد &mdash; رخدادهای فاجعه&zwnj;بار فیزیکی، حوادث وحشتناک، فجایع ناگوار، بیماریهای دردناک، و مصائب جهانی &mdash; و بپرسد آیا چنین بلایای آسمانی به مانورهای ناشناختۀ این کارکرد محتمل ایزد متعال مربوط است. رک بگویم، ما نمی&zwnj;دانیم؛ ما به راستی مطمئن نیستیم. اما ما مشاهده می&zwnj;کنیم که با گذشت زمان تمامی این وضعیتهای مشکل و کم و بیش اسرارآمیز <em>همیشه</em> برای سعادت و پیشرفت جهانها پیش می&zwnj;آیند. ممکن است شرایط وجود و فراز و نشیبهای غیرقابل توضیحِ زندگی همگی از طریق کارکرد متعال و کنترل فراگیر تثلیث به صورت یک الگوی هدفمند که ارزشی بالا دارد درآمیخته باشند.</p>
<p style="direction:rtl">  شما می&zwnj;توانید به عنوان یک فرزند خداوند رویکرد شخصی مهرآمیز را در کلیۀ اعمال خدای پدر تشخیص دهید. اما همیشه قادر نخواهید بود بفهمید چه تعداد از اعمال تثلیث بهشت در جهان بر سعادت هر فرد انسانی در کرات تکاملی فضا می&zwnj;افزاید. در پیشرفت ابدیت اعمال تثلیث مجموعاً پرمعنی و باملاحظه به نظر خواهند رسید، اما برای مخلوقات زمان همیشه چنین به نظر نمی&zwnj;رسند.</p>
<div class="c1">
<h4 style="direction:rtl">8- تثلیث فراتر از متناهی</h4></div>

<p style="direction:rtl">  بسیاری از حقایق و واقعیتهای مربوط به تثلیث بهشت از طریق شناخت کارکردی که فراتر از متناهی است فقط می&zwnj;توانند حتی بخشاً مورد فهم واقع شوند.</p>
<p style="direction:rtl">  توصیه نمی&zwnj;شود که کارکردهای تثلیث غائی مورد بحث واقع شود، اما می&zwnj;توان این را فاش نمود که خدای غائی تجلی تثلیث است که توسط فرازگرایان فهم می&zwnj;شود. ما به این اعتقاد تمایل داریم که وحدت جهان بنیادین عمل نهایی غائی است، و احتمالاً بازتاب برخی، اما نه تمامی، فازهای کنترل فراگیر ابسونایتِ تثلیث بهشت است. غائی فقط از این جهت یک تجلی مشروط تثلیث در رابطه با ابسونایت است، که متعال تثلیث را در رابطه با متناهی بخشاً بدین گونه نمایندگی می&zwnj;کند.</p>
<p style="direction:rtl">  پدر جهانی، پسر جاودان، و روح بیکران، از یک نظر مشخص، شخصیتهای تشکیل دهندۀ جمع الوهیت هستند. پیوند آنها در تثلیث بهشت و کارکرد مطلق تثلیث معادل کارکرد جمع الوهیت است. و این تکمیل الوهیت از متناهی و ابسونایت، هر دو، فراتر است.</p>
<p style="direction:rtl">  در حالی که از میان الوهیتهای بهشت در واقع هیچ شخص تنها تمامی پتانسیل الوهیت را پر نمی&zwnj;کند، در مجموع هر سه چنین می&zwnj;کنند. به نظر می&zwnj;رسدکه حداقلِ تعداد موجوداتی که برای فعال ساختن پتانسیل پیش شخصی و موجود جمع الوهیت &mdash; مطلق الوهیت &mdash; مورد نیاز است، سه شخص نامتناهی است.</p>
<p style="direction:rtl">  ما پدر جهانی، پسر جاودان، و روح بیکران را به صورت<em> اشخاص</em> می&zwnj;شناسیم، اما من شخصاً مطلق الوهیت را چنین نمی&zwnj;شناسم. من خدای پدر را دوست دارم و او را پرستش می&zwnj;کنم؛ من به مطلق الوهیت احترام می&zwnj;گذارم و او را گرامی می&zwnj;دارم.</p>
<p style="direction:rtl">  من یکبار چند صباحی در یک جهان اقامت کردم. در آنجا گروه مشخصی از موجودات آموزش می&zwnj;دادند که پایان دهندگان، در ابدیت، سرانجام فرزندان مطلق الوهیت می&zwnj;شوند. اما من مایل نیستم که این راه حل را پیرامون رازی که آیندۀ پایان دهندگان را احاطه کرده بپذیرم.</p>
<p style="direction:rtl">  سپاه نهایت، آن انسانهای زمان و فضا را، در زمرۀ سایرین، در بر می&zwnj;گیرد که در رابطه با تمامی آنچه که به خواست خداوند مربوط است به کمال دست یافته&zwnj;اند. آنها به عنوان مخلوقات و در محدودۀ ظرفیت مخلوق به طور کامل و به راستی خداوند را می&zwnj;شناسند. بدین ترتیب این پایان دهندگان پس از این که خداوند را به عنوان پدر تمامی مخلوقات پیدا کردند، باید روزی جستجو برای یافتن پدر فوق متناهی را آغاز کنند. اما این جستجو در بر گیرندۀ درک طبیعت ابسونایتِ ویژگیها و سیرت غائی پدر بهشتی است. ابدیت آشکار خواهد کرد که آیا چنین نیلی امکان پذیر است یا نه. اما ما معتقدیم که حتی اگر پایان دهندگان این نهایت ربانیت را درک کنند، احتمالاً قادر نخواهند بود به سطوح فوق غائی الوهیت مطلق دست یابند.</p>
<p style="direction:rtl">  این امکان وجود دارد که پایان دهندگان بخشاً به مطلق الوهیت دست یابند، اما حتی اگر چنین شود، باز در ابدیتِ ابدیتها مشکل مطلق جهانی مداوماً پایان دهندگان فرازگرا و پیشرو را هاج و واج خواهد ساخت، مبهوت خواهد نمود، گیج خواهد کرد، و به چالش خواهد طلبید، زیرا ما اینطور می&zwnj;بینیم که غیرقابل درک بودن روابط کیهانیِ مطلق جهانی با گسترش مداوم جهانهای مادی و مدیریت روحی آنها به همان نسبت به رشد و نمو متمایل خواهد بود.</p>
<p style="direction:rtl">  فقط بیکرانی می&zwnj;تواند پدر بیکران را آشکار سازد.</p>
<p style="direction:rtl">  [مسئولیت این مقاله به عهدۀ یک بازرس جهانی است که با اتوریتۀ قدمای ایامهای مقیم یووِرسا عمل می&zwnj;نماید.]</p>
</body>
</html>
