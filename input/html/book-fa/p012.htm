<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2018 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 12 - ان جهانها</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">نسخۀ پیشنویس</span></h1>
</div>
 <div class="c1">
 <h1 style="direction:rtl">کتاب یورنشیا</h1>
</div>
<div class="c1">
<h2 style="direction:rtl">مقالۀ 12</h2>
</div>
<div class="c1">
<h3 style="direction:rtl">جهان جهانها</h3>
</div>

<p style="direction:rtl">  پهناوری آفرینش گستردۀ پدر جهانی کاملاً فراتر از توان تخیل متناهی است. عظمت جهان بنیادین حتی موجودی در ردۀ من را در حیرت فرو می&zwnj;برد. اما چیزهای زیادی پیرامون طرح و آرایش جهانها می&zwnj;توان به ذهن انسانی آموخت. شما می&zwnj;توانید تا اندازه&zwnj;ای از سازماندهی فیزیکی و مدیریت شگفت&zwnj;انگیز آنها آگاه شوید. شما ممکن است چیز زیادی پیرامون گروههای گوناگون موجودات هوشمندی که در هفت ابرجهان زمان و جهان مرکزی ابدیت سکونت دارند بیاموزید.</p>
<p style="direction:rtl">  در اصل، یعنی در پتانسیل جاودانه، ما آفرینش مادی را نامتناهی می&zwnj;انگاریم. زیرا پدر جهانی در واقع نامتناهی است، اما همینطور که تمام آفرینش مادی را مطالعه و مشاهده می&zwnj;کنیم، می&zwnj;دانیم که آن در هر لحظۀ مفروض از زمان محدود است، گر چه برای اذهان متناهی شما آن نسبتاً نامحدود و در واقع لایتناهی است.</p>
<p style="direction:rtl">  ما بر مبنای مطالعۀ قانون فیزیک و مشاهدۀ قلمروهای پرستاره باور داریم که آفرینندۀ بیکران هنوز در نهایتِ جلوه&zwnj;گری کیهانی هویدا نشده است، و این که بخش عمدۀ پتانسیل کیهانی بیکران هنوز خود شامل و آشکار ناشده است. برای موجودات آفریده شده ممکن است جهان بنیادین تقریباً لایتناهی به نظر رسد، اما از تکمیل شدگی بسیار دور است. آفرینش مادی هنوز دارای سرحدات فیزیکی است، و آشکارسازی تجربیِ مقصود جاودانه هنوز در جریان است.</p>
<div class="c1">
<h4 style="direction:rtl">1- سطوح فضایی جهان بنیادین</h4></div>

<p style="direction:rtl">  جهان جهانها یک سطح نامتناهی، یک مکعب بی&zwnj;انتها یا یک دایرۀ نامحدود نیست، آن قطعاً دارای ابعاد است. قوانین سازمان و ادارۀ فیزیکی به طور یقین اثبات می&zwnj;کنند که تمامی تجمع پهناور نیرو - انرژی و ماده - توان نهایتاً به صورت یک واحد فضایی، به صورت یک مجموعۀ سازمان یافته و هماهنگ شده عمل می&zwnj;کند. رفتار قابل مشاهدۀ آفرینش مادی در بر گیرندۀ اثبات یک جهان فیزیکی است که از سرحدات مشخص برخوردار است. گواه نهایی یک جهان دایره&zwnj;ای شکل و برخوردار از حد و مرز معین، هر دو، از طریق این واقعیتِ به خوبی شناخته شده به ما داده می&zwnj;شود که تمامی اشکال انرژی بنیادین همواره به دور مسیر منحنی سطوح فضایی جهان بنیادین در اطاعت از کشش بی&zwnj;وقفه و مطلق جاذبۀ بهشت می&zwnj;چرخند.</p>
<p style="direction:rtl">  سطوح متوالی فضایی جهان بنیادین در بر گیرندۀ بخشهای اصلی فضای پر شده &mdash; تمامی آفرینش، سازمان یافته و بخشاً مسکونی یا در آینده سازمان یافته و مسکونی &mdash; هستند. اگر جهان بنیادین یک سری از سطوح فضایی برخوردار از سطوح بیضی شکل فضایی با مقاومت کاهش یافته نسبت به حرکت، و با ناحیه&zwnj;های متناوب سکون نسبی نبود، ما تصور می&zwnj;کنیم قدری از انرژیهای کیهانی مشاهده می&zwnj;شدند که تا دامنۀ بی&zwnj;نهایت در یک مسیر نامعلوم خط مستقیم به فضای بی&zwnj;راهه پرتاب می&zwnj;شدند. اما ما هرگز نیرو، انرژی، یا ماده را در حال چنین عملکردی نمی&zwnj;یابیم. آنها همواره چرخش می&zwnj;کنند، و همیشه در خط سیر مدارهای بزرگ فضایی قوس&zwnj;وار پیش می&zwnj;روند.</p>
<p style="direction:rtl">  اگر از بهشت با گذار از امتداد افقی فضای پر شده به سمت بیرون پیشروی شود، وجود جهان بنیادین در شش بیضی هم مرکز، سطوح فضایی که به دور جزیرۀ مرکزی می&zwnj;چرخند، مشاهده می&zwnj;شود:</p>

<p style="direction:rtl">  1- جهان مرکزی &mdash; هاونا.</p>
<p style="direction:rtl">  2- هفت ابرجهان.</p>
<p style="direction:rtl">  3- اولین سطح فضای بیرونی.</p>
<p style="direction:rtl">  4- دومین سطح فضای بیرونی.</p>
<p style="direction:rtl">  5- سومین سطح فضای بیرونی.</p>
<p style="direction:rtl">  6- چهارمین و بیرونی&zwnj;ترین سطح فضا.</p>

<p style="direction:rtl">  <em>هاونا</em>، جهان مرکزی، یک آفرینش زمان نیست. آن یک وجود جاودان است. این جهان بدون آغاز و بی&zwnj;پایان متشکل از یک میلیارد کرۀ کمال متعالی است و توسط اجرام غول&zwnj;آسای تاریک جاذبه&zwnj;دار محصور شده است. در مرکز هاونا جزیرۀ ساکن و مطلقاً باثبات بهشت قرار دارد، که توسط بیست و یک قمر آن احاطه شده است. به سبب وجود اجرام غول&zwnj;آسای تاریک جاذبه&zwnj;دار که حول حاشیۀ جهان مرکزی می&zwnj;چرخند، محتوای جرمی این آفرینش مرکزی بسیار زیادتر از تمامی جرم شناخته شدۀ تمامی هفت ناحیۀ جهان بزرگ می&zwnj;باشد.</p>
<p style="direction:rtl">  <em>سیستم بهشت - هاونا،</em> جهان جاودانه&zwnj;ای که به دور جزیرۀ جاودانه می&zwnj;چرخد، در بر گیرندۀ هستۀ کامل و ابدی جهان بنیادین می&zwnj;باشد. تمامی هفت ابرجهان و تمامی مناطق فضای بیرونی در مدارهای تثبیت شده به دور مجموعۀ عظیم مرکزی اقمار بهشت و کرات هاونا می&zwnj;چرخند.</p>
<p style="direction:rtl">  <em>هفت ابرجهان</em> سازمانهای اولیۀ فیزیکی نیستند. مرزهای بیرونی آنها در هیچ نقطه یک خانوادۀ سحابی را تقسیم نمی&zwnj;کنند، و از یک جهان محلی، یک واحد اولیۀ خلاق، نیز نمی&zwnj;گذرند. هر ابرجهان صرفاً یک انبوهۀ فضایی جغرافیایی از تقریباً یک هفتم آفرینش پس هاونای سازمان یافته و بخشاً مسکونی است، و تعداد جهانهای محلی در بر گرفته شده و در فضا محصور شدۀ هر یک تقریباً برابر است. <em>نبادان</em>، جهان محلی شما، یکی از آفرینشهای جدیدتر در <em>اروانتان</em>، ابرجهان هفتم، می&zwnj;باشد.</p>
<p style="direction:rtl">  <em>جهان بزرگ</em> آفرینش سازمان یافتۀ کنونی و مسکونی است. آن شامل هفت ابرجهان، با یک پتانسیل تراکم تکاملی حدوداً هفت تریلیون سیارۀ مسکونی، به علاوۀ کرات جاودان آفرینش مرکزی می&zwnj;باشد. اما این تخمین احتمالی کرات معماری شدۀ اداری را به حساب نمی&zwnj;آورد، و گروههای دور افتادۀ جهانهای سازمان نیافته را نیز شامل نمی&zwnj;شود. لبۀ ناصاف کنونی جهان بزرگ، کرانۀ ناهموار و پایان نیافتۀ آن، به همراه شرایط فوق&zwnj;العاده تثبیت نشدۀ تمامی طرح نجومی، به دانشجویان ستاره&zwnj;شناس ما خبر می&zwnj;دهد که حتی هفت ابرجهان نیز تا این زمان تکمیل نشده هستند. همینطور که ما از درون، از مرکز الهی در هر جهتی به سمت بیرون حرکت می&zwnj;کنیم، سرانجام به سرحدات بیرونی آفرینش سازمان یافته و مسکونی می&zwnj;رسیم. ما به سرحدات بیرونی جهان بزرگ می&zwnj;رسیم. و در نزدیکی این مرز بیرونی، در گوشۀ دور افتادۀ چنین آفرینش شکوهمندی است که جهان محلی شما از وجود پر حادثۀ خود برخوردار است.</p>
<p style="direction:rtl">  <em>سطوح بیرونی فضا.</em> در آن دورها در فضا، در یک فاصلۀ عظیم از هفت ابرجهان مسکونی، مدارهای عظیم و به حد غیرقابل باور حیرت انگیز نیرو و انرژیهای در حال مادیت یابی در حال گرد آمدن هستند. بین مدارهای انرژی هفت ابرجهان و این کمربند عظیم بیرونیِ فعالیت نیرویی یک ناحیۀ نسبتاً ساکت وجود دارد، که پهنای آن متغیر است اما حد متوسط آن در حدود چهار صد هزار سال نوری است. این ناحیه&zwnj;های فضایی عاری از گرد و غبار ستاره&zwnj;ای &mdash; مه کیهانی &mdash; هستند. دانشجویان ما در زمینۀ این پدیده&zwnj;ها نسبت به وضعیت دقیق نیروهای فضایی موجود در این ناحیۀ نسبتاً ساکت که به دور هفت ابرجهان در گردشند تردید دارند. اما در حدود نیم میلیون سال نوری در آن سوی پیرامون جهان بزرگ کنونی ما آغازهای یک ناحیۀ برخوردار از یک کنش باور نکردنی انرژی را که در حجم و شدت برای بیش از بیست و پنج میلیون سال نوری افزایش می&zwnj;یابد مشاهده می&zwnj;کنیم. این چرخهای عظیم نیروهای انرژی دهنده در اولین سطح فضایی بیرونی، یک کمربند مداوم فعالیت کیهانی که به دور تمامی آفرینش شناخته شده، سازمان یافته، و مسکونی در گردش است واقع شده&zwnj;اند.</p>
<p style="direction:rtl">  باز فعالیتهای زیادتری در آن سوی این ناحیه&zwnj;ها در حال رخ دادن است، چرا که فیزیکدانان یوورسا نشانۀ اولیۀ تجلی نیرو را بیش از پنجاه میلیون سال نوری در ماوراءِ بیرونی&zwnj;ترین دامنه&zwnj;های پدیده&zwnj;ها در اولین سطح بیرونی فضایی کشف کرده&zwnj;اند. این فعالیتها بدون شک نشانۀ سازماندهی آفرینشهای مادی دومین سطح بیرونی فضایی جهان بنیادین است.</p>
<p style="direction:rtl">  جهان مرکزی آفرینش ابدیت است. هفت ابرجهان آفرینشهای زمان هستند. فرجام چهار سطح بیرونی فضایی بدون شک این است که به نهایت آفرینش منتهی شوند و آن را تکامل بخشند. و کسانی هستند که معتقدند بیکران هرگز نمی&zwnj;تواند به تجلی کامل کمتر از بیکرانی دست یابد، و لذا آنها آفرینشی اضافه و آشکار نشده را در آن سوی چهارمین و بیرونی&zwnj;ترین سطح فضایی بدیهی می&zwnj;پندارند، یک جهان بیکران پیوسته بسط یابنده و پایان ناپذیر محتمل. ما در تئوری نمی&zwnj;دانیم چگونه بیکرانی آفریننده یا بیکرانی بالقوۀ آفرینش را محدود کنیم. اما ما جهان بنیادین را، آنطور که وجود دارد و اداره می&zwnj;شود، دارای محدودیت تلقی می&zwnj;کنیم، چنان که به طور قطع دارای حد و مرز است و در کرانه&zwnj;های بیرونیش توسط فضای باز محدود شده است.</p>
<div class="c1">
<h4 style="direction:rtl">2- قلمروهای مطلق کامل</h4></div>

<p style="direction:rtl">  هنگامی که ستاره&zwnj;شناسان یورنشیا از طریق تلسکوپهای به طور فزاینده قدرتمند خود به گسترۀ اسرارآمیز فضای بیرونی چشم می&zwnj;دوزند و تکامل شگفت&zwnj;انگیز جهانهای تقریباً بیشمار فیزیکی را نظاره می&zwnj;کنند، باید درک کنند که نظاره&zwnj;گر کارکردهای نیرومند طرحهای غیرقابل کاوش آرشیتکتهای جهان بنیادین هستند. حقیقت دارد، ما شواهدی داریم که نشانگر حضور تأثیرات مشخص شخصیتی بهشت در اینجا و آنجا در سرتاسر تجلیهای عظیم انرژی که اکنون از ویژگیهای این نواحی بیرونی است می&zwnj;باشد، اما از نقطه نظر فراگیرتر مناطق فضایی که تا ماوراءِ مرزهای بیرونی هفت ابرجهان امتداد می&zwnj;یابند به طور کلی به این صورت شناخته شده&zwnj;اند که در بر گیرندۀ قلمروهای مطلق کامل می&zwnj;باشند.</p>
<p style="direction:rtl">  اگر چه چشم غیرمسلح بشری فقط می&zwnj;تواند دو یا سه سحابی را خارج از مرزهای ابرجهان اروانتان ببیند، تلسکوپهای شما عملاً می&zwnj;توانند میلیونها میلیون عدد از این جهانهای فیزیکی را که در حال شکل&zwnj;یابی هستند آشکار سازند. بیشتر قلمروهای پرستاره که از نظر دیداری در معرض کاوش تلسکوپهای امروزی شما هستند در اروانتان می&zwnj;باشند، اما با تکنیک عکاسی تلسکوپهای بزرگتر بسیار فراتر از مرزهای جهان بزرگ به داخل قلمروهای فضای بیرونی که در آنها جهانهای بیشمار در حال سازمانیابی هستند رخنه می&zwnj;کنند. و باز میلیونها جهان دیگر وجود دارند که در ماوراءِ برد دستگاههای کنونی شما هستند.</p>
<p style="direction:rtl">  در آینده&zwnj;ای نه چندان دور، تلسکوپهای جدید برای نگاه حیرت زدۀ ستاره&zwnj;شناسان یورنشیا چیزی را که کمتر از 375 میلیون کهکشان جدید در گسترۀ دور دست فضای بیرونی نیست آشکار خواهند ساخت. در عین حال این تلسکوپهای قدرتمندتر آشکار خواهند ساخت که بسیاری از جهانهای مجزا که سابقاً باور می&zwnj;رفت در فضای بیرونی باشند در واقع بخشی از سیستم کهکشانی اروانتان هستند. هفت ابرجهان هنوز در حال رشد هستند. محیط هر یک به تدریج انبساط می&zwnj;یابد. سحابیهای جدید به طور پیوسته در حال تثبیت شدن و سازمان یافتگی هستند، و برخی از سحابیهایی که ستاره&zwnj;شناسان یورنشیا بیرون از کهکشان تلقی می&zwnj;کنند در واقع در حاشیۀ اروانتان هستند و به همراه ما در حال حرکت می&zwnj;باشند.</p>
<p style="direction:rtl">  دانشجویان ستاره&zwnj;شناس یوورسا مشاهده می&zwnj;کنند که جهان بزرگ توسط نیاکان یک سری از خوشه&zwnj;های ستاره&zwnj;ای و سیاره&zwnj;ای که آفرینش کنونی مسکونی را به صورت حلقه&zwnj;های هم مرکز جهانهای متعدد بیرونی به طور کامل محصور کرده&zwnj;اند احاطه شده است. فیزیکدانان یوورسا محاسبه می&zwnj;کنند که انرژی و مادۀ این مناطق بیرونی و نقشه&zwnj;بندی نشده تاکنون مساوی چندین برابر تمامی جرم مادی و شارژ انرژی در بر گرفته شده در تمامی هفت ابرجهان است. ما اطلاع یافته&zwnj;ایم که دگردیسی نیروی کیهانی در این سطوح بیرونی فضایی کارکرد سازمان دهندگان نیروی بهشت می&zwnj;باشد. ما همچنین می&zwnj;دانیم که این نیروها نیای آن انرژیهای فیزیکی هستند که در حال حاضر جهان بزرگ را به کار می&zwnj;اندازند. با این وجود، مدیران نیروی اروانتان با این قلمروهای بسیار دوردست ارتباطی ندارند، و حرکتهای انرژی نیز در آنجا به طور آشکار با مدارهای نیروی آفرینشهای سازمان یافته و مسکونی مربوط نیستند.</p>
<p style="direction:rtl">  ما از اهمیت این پدیده&zwnj;های فوق&zwnj;العادۀ فضای بیرونی بسیار کم می&zwnj;دانیم. یک آفرینش بزرگتر متعلق به آینده در حال شکل&zwnj;یابی است. ما می&zwnj;توانیم عظمت آن را مشاهده کنیم، ما می&zwnj;توانیم گسترۀ آن را تشخیص دهیم، و ابعاد باعظمت آن را حس کنیم، اما سوا از این، نسبت به ستاره&zwnj;شناسان یورنشیا پیرامون این قلمروها اندکی بیشتر می&zwnj;دانیم. تا جایی که ما می&zwnj;دانیم، هیچ موجود مادی از نوع انسانها، هیچ فرشته یا مخلوق روحی دیگر در این حلقۀ بیرونی سحابیها، خورشیدها، و سیارات وجود ندارد. این قلمرو دوردست در ماوراءِ حوزۀ اختیارات و مدیریت دولتهای ابرجهان قرار دارد.</p>
<p style="direction:rtl">  در سرتاسر اُروانتان باور بر این است که یک نوع جدید از آفرینش در حال شکل&zwnj;یابی است، نوعی از جهانها که تقدیرشان است که صحنۀ فعالیتهای آیندۀ سپاه در حال گرد آمدن نهایت شوند، و اگر حدس ما درست باشد، ممکن است آیندۀ پایان ناپذیر برای تمامی شما در بر گیرندۀ همان چشم&zwnj;انداز مسحور کننده&zwnj;ای باشد که گذشتۀ بی&zwnj;&zwnj;پایان برای کهنسالان و پیشینیان شما در بر داشته است.</p>
<div class="c1">
<h4 style="direction:rtl">3- جاذبۀ جهانی</h4></div>

<p style="direction:rtl">  تمامی اشکال نیرو - انرژی &mdash; مادی، ذهنی، یا روحی &mdash; به طور یکسان تابع آن کششها، آن وجودهای جهانی که ما جاذبه می&zwnj;نامیم هستند. شخصیت نیز نسبت به جاذبه &mdash; نسبت به مدار منحصر به فرد پدر &mdash; واکنش نشان می&zwnj;دهد. اما اگر چه این مدار در انحصار پدر است، او از مدارهای دیگر محروم نیست. پدر جهانی بیکران است و روی <em>تمامی</em> چهار مدار جاذبۀ مطلق در جهان بنیادین عمل می&zwnj;کند:</p>

<p style="direction:rtl">  1- جاذبۀ شخصیتی پدر جهانی.</p>
<p style="direction:rtl">  2- جاذبۀ روحی پسر جاودان.</p>
<p style="direction:rtl">  3- جاذبۀ ذهنی عامل مشترک.</p>
<p style="direction:rtl">  4- جاذبۀ کیهانی جزیرۀ بهشت.</p>

<p style="direction:rtl">  این چهار مدار به مرکز نیروی بهشت تحتانی مربوط نیستند. آنها نه نیرو، انرژی، و نه مدار توان هستند. آنها مدارهای مطلق <em>وجود</em> هستند و همانند خداوند مستقل از زمان و فضا می&zwnj;باشند.</p>
<p style="direction:rtl">  در این رابطه جالب است که برخی از مشاهداتی که در طول هزاره&zwnj;های اخیر توسط سپاه پژوهشگران جاذبه در یوورسا به عمل آمده ثبت شود. این گروه متخصص کارکنان در رابطه با سیستمهای گوناگون جاذبۀ جهان بنیادین به نتایج زیرین دست یافته است:</p>

<p style="direction:rtl">  1- <em>جاذبۀ فیزیکی.</em> آنها به دنبال فرمولبندی تخمینی از جمع تمامی ظرفیت جاذبۀ فیزیکی جهان بزرگ مقایسه&zwnj;ای از این اکتشاف را با جمع تخمینی حضور مطلق جاذبه که اکنون عمل می&zwnj;کند با سخت کوشی به عمل آورده&zwnj;اند. این محاسبات نشان می&zwnj;دهند که مجموع عمل جاذبه روی جهان بزرگ بخش بسیار کوچکی از کشش تخمینی جاذبۀ بهشت می&zwnj;باشد که بر مبنای واکنش جاذبه&zwnj;ای واحدهای بنیادین فیزیکی مادۀ جهانی محاسبه شده است. این پژوهشگران به این نتیجۀ شگفت&zwnj;انگیز دست یافته&zwnj;اند که جهان مرکزی و هفت ابرجهان پیرامون در حال حاضر تنها از حدود پنج درصد از کارکرد فعال کشش جاذبۀ مطلق را بهشت استفاده می&zwnj;کنند. به عبارت دیگر: در لحظۀ کنونی در حدود نود و پنج درصد از عمل فعال جاذبۀ کیهانیِ جزیرۀ بهشت که در این تئوری جمع کل محاسبه شده، درگیر کنترل سیستمهای مادی آن سوی مرزهای جهانهای سازمان یافتۀ کنونی می&zwnj;باشد. این محاسبات تماماً به جاذبۀ مطلق اشاره دارند. جاذبۀ خطی یک پدیدۀ هم&zwnj;کنشی است که فقط با شناخت جاذبۀ واقعی بهشت می&zwnj;تواند محاسبه شود.</p>
<p style="direction:rtl">  2- <em>جاذبۀ روحی.</em> این پژوهشگران از طریق همین تکنیک تخمین و محاسبۀ قیاسی ظرفیت کنونی واکنشی جاذبۀ روحی را کشف کرده&zwnj;اند، و با همکاری پیام&zwnj;آوران منفرد و سایر شخصیتهای روحی به جمع&zwnj;بندی جاذبۀ فعال روحی دومین منبع و مرکز دست یافته&zwnj;اند. و بسیار آموزنده است یادآوری شود که آنها برای حضور واقعی و کارکردی جاذبۀ روحی در جهان بزرگ حدوداً همان مقداری را پیدا می&zwnj;کنند که برای حاصل جمع کنونی جاذبۀ فعال روحی بدیهی می&zwnj;پندارند. به عبارت دیگر چنین مشاهده می&zwnj;شود که در زمان حاضر عملاً تمامی جاذبۀ روحی پسر جاودان، که بر مبنای این تئوری جمع کل محاسبه شده، در جهان بزرگ عمل می&zwnj;کند. اگر این اکتشافات قابل اطمینان باشند، ما می&zwnj;توانیم نتیجه&zwnj;گیری کنیم که جهانهایی که اکنون در فضای بیرونی تکامل می&zwnj;یابند در زمان حاضر به طور کامل غیرروحی هستند. و اگر این حقیقت داشته باشد، به گونه&zwnj;ای رضایتبخش روشن می&zwnj;سازد که چرا موجودات بهره&zwnj;مند از روح پیرامون این تجلیهای عظیم انرژی، صرف نظر از دانستن واقعیت وجود فیزیکی آنها، اطلاع اندکی دارند و یا هیچ اطلاعی ندارند.</p>
<p style="direction:rtl">  3- <em>جاذبۀ ذهنی.</em> این کارشناسان از طریق همین اصول محاسبۀ قیاسی به مشکل حضور و واکنش جاذبۀ ذهنی یورش برده&zwnj;اند. واحد ذهنی تخمین از طریق تعیین میانگین سه نوع ذهنیت مادی و سه نوع روحی به دست آمد، گر چه ثابت شد که نوع دهنی که در مدیران نیرو و همکاران آنها یافت گردید، در تلاش برای دستیابی به واحد بنیادین تخمین ذهنی - جاذبه&zwnj;ای، عاملی مختل کننده بود. برای تخمین ظرفیت کنونی سومین منبع و مرکز برای کارکرد ذهنی - جاذبه&zwnj;ای مطابق این تئوری جمع کل مانع اندکی وجود داشت. اگر چه یافته&zwnj;ها در این نمونه همانند تخمینات جاذبۀ فیزیکی و روحی چنان قطعی نیستند، ولی در مقایسه بسیار آموزنده و حتی ابهام&zwnj;آور می&zwnj;باشند. این پژوهشگران استنتاج می&zwnj;کنند که در حدود هشتاد و پنج در صد از واکنش ذهنی - جاذبه&zwnj;ای نسبت به گیرایی عقلانی عامل مشترک در جهان بزرگِ موجود منشأ می&zwnj;یابد. این امر از این احتمال خبر می&zwnj;دهد که در رابطه با فعالیتهای قابل مشاهدۀ فیزیکی که اکنون در سرتاسر قلمروهای فضایی بیرونی در جریان است فعالیتهای ذهنی درگیر هستند. در حالی که این تخمین احتمالاً از دقیق بودن بسیار دور است، در اصل با این اعتقاد ما که سازمان دهندگان هوشمند نیرو در حال حاضر تکامل جهان را در سطوح فضای آن سوی سرحدات کنونی بیرونی جهان بزرگ هدایت می&zwnj;کنند سازگاری دارد. طبیعت این هوشمندی فرضی هر چه باشد، ظاهراً نسبت به روح - جاذبه واکنشگر نیست.</p>

<p style="direction:rtl">  اما تمامی این محاسبات در بهترین حالت تخمینهایی هستند که مبتنی بر قوانین فرضی می&zwnj;باشند. ما فکر می&zwnj;کنیم که آنها نسبتاً قابل اطمینان می&zwnj;باشند. حتی اگر تعداد اندکی از موجودات روحی در فضای بیرونی واقع شده باشند، حضور جمعی آنها روی محاسباتی که در بر گیرندۀ چنین اندازه&zwnj;گیریهای کلان باشد تأثیر قابل ملاحظه&zwnj;ای ندارد.</p>
<p style="direction:rtl">  جاذبۀ <em>شخصیت</em> غیرقابل محاسبه است. ما مدار را می&zwnj;شناسیم، اما نمی&zwnj;توانیم واقعیتهای کمی یا کیفی را که به آنها واکنشگر هستند اندازه بگیریم.</p>
<div class="c1">
<h4 style="direction:rtl">4- فضا و حرکت</h4></div>

<p style="direction:rtl">  تمامی واحدهای انرژی کیهانی در گردش اصلی هستند، و درگیر اجرای مأموریت خویش می&zwnj;باشند، ضمن این که به دور مدار جهانی در حال گردشند. جهانهای فضا و سیستمها و کرات تشکیل دهندۀ آن همگی کرات در حال چرخشند، و در امتداد مدارهای بی&zwnj;پایان سطوح فضایی جهان بنیادین در حال حرکتند. هیچ چیز در تمامی جهان بنیادین مطلقاً ساکن نیست، به جز خود مرکز هاونا، جزیرۀ جاودان بهشت، مرکز جاذبه.</p>
<p style="direction:rtl">  مطلق کامل از نظر کارکردی به فضا محدود است، اما ما دربارۀ رابطۀ این مطلق با حرکت زیاد مطمئن نیستیم. آیا حرکت ذاتی آن است؟ ما نمی&zwnj;دانیم. ما می&zwnj;دانیم که حرکت زادۀ فضا نیست؛ حتی حرکتهای فضایی درون&zwnj;زاد نیستند. اما ما دربارۀ رابطۀ مطلق با حرکت مطمئن نیستیم. به راستی چه کسی یا چه چیزی مسئول فعالیتهای عظیم دگردیسیهای نیرو - انرژی که اکنون در ماوراءِ مرزهای هفت ابرجهان کنونی جریان دارند می&zwnj;باشد؟ ما در رابطه با منشأ حرکت از دیدگاههای زیرین برخورداریم:<em></em></p>

<p style="direction:rtl">  1- ما تصور می&zwnj;کنیم که عامل مشترک حرکت را در فضا آغاز می&zwnj;کند.<em></em></p>
<p style="direction:rtl">  2- اگر عامل مشترک حرکتهای فضایی را ایجاد می&zwnj;کند، ما نمی&zwnj;توانیم آن را اثبات کنیم.<em></em></p>
<p style="direction:rtl">  3- مطلق جهانی منشأ حرکت اولیه نیست اما تمامی تنشهایی را که از طریق حرکت منشأ می&zwnj;یابند یکدست می&zwnj;سازد و کنترل می&zwnj;کند.</p>

<p style="direction:rtl">  در فضای بیرونی سازمان دهندگان نیرو ظاهراً مسئول به وجود آوردن چرخهای عظیم جهانی هستند که اکنون در حال تکامل ستاره&zwnj;ای می&zwnj;باشند، اما توانایی آنها برای کارکرد به این صورت باید از طریق تعدیل حضور فضایی مطلق کامل امکان&zwnj;پذیر شده باشد.</p>
<p style="direction:rtl">  فضا از دیدگاه بشری هیچ چیز نیست، منفی است. آن فقط به شکلی که به چیزی مثبت و غیرفضایی مربوط است وجود دارد. با این وجود فضا واقعی است. آن حرکت را در خود جای می&zwnj;دهد و تعدیل می&zwnj;سازد. آن حتی حرکت می&zwnj;کند. حرکتهای فضایی را می&zwnj;توان کمابیش به صورت زیر طبقه&zwnj;بندی نمود:</p>

<p style="direction:rtl">  1- حرکت اولیه &mdash; تنفس فضایی، حرکت خود فضا.</p>
<p style="direction:rtl">  2- حرکت ثانویه &mdash; نوسانات متناوب جهت&zwnj;دار سطوح متوالی فضایی.</p>
<p style="direction:rtl">  3- حرکتهای نسبی &mdash; نسبی از این نظر که به صورت یک نقطۀ مبنایی با بهشت ارزیابی نمی&zwnj;شوند. حرکتهای اولیه و ثانویه مطلق هستند، حرکت در رابطه با بهشتِ بی&zwnj;حرکت.</p>
<p style="direction:rtl">  4- حرکت جبران کننده یا لازم و ملزوم که برای هماهنگی تمامی حرکتهای دیگر طراحی شده است.</p>

<p style="direction:rtl">  رابطۀ کنونی خورشید شما و سیارات مربوط به آن، ضمن این که بسیاری حرکتهای نسبی و مطلق را در فضا آشکار می&zwnj;سازد، تمایل دارد این برداشت را به نظاره&zwnj;گران ستاره&zwnj;شناس برساند که شما نسبتاً در فضا ساکن هستید، و این که همینطور که محاسبات شما به سوی بیرون در فضا نظر می&zwnj;افکنند، خوشه&zwnj;های پرستاره و جریانات پیرامون با سرعتهای پیوسته فزاینده درگیر پرواز به سوی بیرون می&zwnj;باشند. اما چنین نیست. شما بسط به سوی بیرون و یکنواخت کنونی آفرینشهای فیزیکی تمامی فضای پر شده را نمی&zwnj;توانید تشخیص دهید. خود آفرینش محلی شما (نبادان) در این حرکت جهانی بسط به سوی بیرون شرکت دارد. تمامی هفت ابرجهان در ادوار دو میلیارد سالۀ تنفس فضایی به همراه مناطق بیرونی جهان بنیادین شرکت دارند.</p>
<p style="direction:rtl">  هنگامی که جهانها انبساط و انقباض می&zwnj;یابند، اجرام مادی در فضای پر شده به طور متناوب بر علیه و به همراه کشش جاذبۀ بهشت حرکت می&zwnj;کنند. کاری که در حرکت دادن تودۀ مادی انرژی آفرینش انجام شده کار <em>فضایی</em> است اما کار <em>انرژی نیرویی</em> نیست.</p>
<p style="direction:rtl">  اگر چه تخمینات اسپکتروسکوپی شما از سرعتهای نجومی هنگامی که به قلمروهای پرستاره&zwnj;ای که به ابرجهان شما و ابرجهانهای وابسته به آن تعلق دارند اطلاق می&zwnj;شوند نسبتاً قابل اطمینانند، چنین محاسباتی در رابطه با قلمروهای فضای بیرونی کاملاً غیرقابل اطمینان می&zwnj;باشند. خطوط طیفی با یک ستارۀ در حال نزدیک شدن از نرمال به سمت بنفش جا به جا می&zwnj;شوند. به همین ترتیب این خطوط با یک ستارۀ در حال دور شدن به سمت قرمز جا به جا می&zwnj;شوند. بسیاری از تأثیرات مداخله می&zwnj;کنند تا چنین به نظر رسانند که سرعت دور شدن جهانهای بیرونی برای هر میلیون سال نوری افزایش در مسافت به میزان بیش از یکصد مایل در ثانیه افزوده می&zwnj;شود. از طریق این روش محاسبه، به دنبال تکامل تلسکوپهای قدرتمندتر، به نظر خواهد رسید که این سیستمهای دوردست با میزان غیرقابل باور بیش از سی هزار مایل در ثانیه از این بخش از جهان در پروازند. اما این سرعت ظاهری دور شدن واقعی نیست. آن نتیجۀ عوامل بیشمار خطاآمیز که در بر گیرندۀ زوایای مشاهده و سایر کژدیسی&zwnj;های زمان - فضا می&zwnj;باشند است. </p>
<p style="direction:rtl">  اما بزرگترین تمامی این کژدیسی&zwnj;ها ناشی از این است که جهانهای پهناور فضای بیرونی، در قلمروهایی که در مجاورت قلمروهای هفت ابرجهان هستند، به نظر می&zwnj;رسد در جهتی مخالف جهت جهان بزرگ در چرخشند. بدین معنی که این هزاران سحابی و خورشیدها و کرات همراه آنان در زمان حاضر در جهت عقربۀ ساعت به دور آفرینش مرکزی در حال گردشند. هفت ابرجهان در خلاف جهت عقربۀ ساعت به دور بهشت می&zwnj;چرخند. به نظر می&zwnj;رسد که دومین جهان بیرونی کهکشانها، همانند هفت ابرجهان، خلاف جهت عقربۀ ساعت به دور بهشت می&zwnj;چرخد. و نظاره&zwnj;گران نجومی یوورسا تصور می&zwnj;کنند که نشانۀ حرکتهای تکاملی در یک کمربند بیرونی سوم از فضای دوردست را که شروع کرده است تمایلات جهت&zwnj;دار با طبیعتی در جهت عقربۀ ساعت را به نمایش بگذارد شناسایی کرده&zwnj;اند.</p>
<p style="direction:rtl">  احتمال دارد که این جهت&zwnj;های متناوب از حرکتهای جمعی متوالی فضایی جهانها به تکنیک جاذبه&zwnj;ای مطلق کامل در درون جهان بنیادین مربوط باشد که در بر گیرندۀ یک هماهنگی نیروها و یک برابر سازی کششهای فضایی است. حرکت همانند فضا یک مکمل یا برابر ساز جاذبه است. </p>
<div class="c1">
<h4 style="direction:rtl">5- زمان و فضا</h4></div>

<p style="direction:rtl">  همانند فضا، زمان یک عطیۀ بهشت است، اما نه به همان معنی، فقط به طور غیرمستقیم. زمان در اثر حرکت روی می&zwnj;دهد، و چون ذهن به طور ذاتی از تسلسل آگاه است. از نقطه نظر عملی، حرکت برای زمان ضروری است، اما هیچ واحد جهانی زمانی بر مبنای حرکت وجود ندارد، به جز این که روز استاندارد بهشت - هاونا به طور اختیاری چنین مورد شناسایی واقع شده است. تمامیت تنفس فضا ارزش محلی خود را به عنوان یک منبع زمانی از بین می&zwnj;برد.</p>
<p style="direction:rtl">  فضا نامتناهی نیست، گر چه منشأ در بهشت دارد، نه مطلق، چرا که توسط مطلق کامل مورد رخنه واقع شده است. ما مرزهای مطلق فضا را نمی&zwnj;دانیم، اما می&zwnj;دانیم که مطلقِ زمان ابدیت است.</p>
<p style="direction:rtl">  زمان و فضا فقط در آفرینشهای زمان - فضا، هفت ابرجهان، جدایی&zwnj;ناپذیر هستند. فضای ناگذرا (فضای بدون زمان) از نظر تئوریک وجود دارد، اما تنها مکان به راستی ناگذرا <em>ناحیۀ بهشت</em> است. زمان بی&zwnj;فضا (زمان بدون فضا) در ذهن سطح کارکرد بهشتی وجود دارد.</p>
<p style="direction:rtl">  مناطق نسبتاً بی&zwnj;حرکت میان فضایی که با بهشت تماس دارند و فضای پر شده را از فضای پر نشده جدا می&zwnj;سازند مناطق گذار از زمان به ابدیت هستند، از این رو بی&zwnj;هوش شدن رهنوردان بهشت در طول این عبور برای منجر شدن به شهروندی بهشت ضروری است. <em>دیدارگران</em> آگاه از زمان می&zwnj;توانند بدون این خواب رفتن به بهشت روند، اما آنها مخلوقات زمان باقی می&zwnj;مانند.</p>
<p style="direction:rtl">  روابط زمانی بدون حرکت در فضا وجود ندارند، اما آگاهی از زمان وجود دارد. حتی در فقدان حرکت تسلسل می&zwnj;تواند نسبت به زمان آگاهی به وجود آورد. ذهن انسان به دلیل طبیعت ذاتی کمتر وابسته به زمان است تا وابسته به فضا. حتی در طول روزگاران حیات زمینیِ در جسم، گر چه ذهن انسان به گونه&zwnj;ای استوار به فضا وابسته است، قوۀ خلاقۀ بشری نسبتاً فارغ از زمان است. اما خود زمان از نظر ژنتیک یک کیفیت ذهنی نیست.</p>
<p style="direction:rtl">  سه سطح متفاوت از آگاهی زمانی وجود دارد:</p>

<p style="direction:rtl">  1- زمان ادراک ذهنی &mdash; آگاهی از توالی، حرکت، و یک حس طول زمان.</p>
<p style="direction:rtl">  2- زمان ادراک روحی &mdash; درون بینی نسبت به حرکت به سوی خدا و آگاهی از حرکت صعودگرایانه به سطوح الوهیت فزاینده.</p>
<p style="direction:rtl">  3- شخصیت از طریق درون بینی نسبت به واقعیت یک حس ویژه نسبت به زمان به اضافۀ یک آگاهی از حضور و یک آگاهی از طول زمان <em>ایجاد می&zwnj;کند.</em></p>

<p style="direction:rtl">  حیوانات غیرروحانی فقط گذشته را می&zwnj;دانند و در زمان حال زندگی می&zwnj;کنند. انسانی که روح در او سکنی گزیده از نیروی پیش&zwnj;بینی (درون&zwnj;بینی) برخوردار است. او می&zwnj;تواند آینده را در ذهن مجسم کند. فقط رویکردهای پیش&zwnj;نگر و مترقی شخصاً واقعی هستند. اخلاقیات ساکن و نیک کرداری سنتی فقط اندکی فوق حیوانی هستند. رواق&zwnj;گرایی نیز یک مرتبت والای خودشکوفایی نیست. اخلاقیات و نیک کرداری هنگامی که دینامیک و مترقی هستند به راستی انسانی، زنده با واقعیت جهان، می&zwnj;شوند.</p>
<p style="direction:rtl">  شخصیت انسان صرفاً یک ملازم رویدادهای زمانی و فضایی نیست. شخصیت بشری همچنین می&zwnj;تواند به عنوان علت کیهانی چنین رخدادهایی عمل کند.</p>
<div class="c1">
<h4 style="direction:rtl">6- کنترل فراگیر جهانی</h4></div>

<p style="direction:rtl">  جهان ناایستا است. ثبات نتیجۀ اینرسی نیست بلکه محصول انرژیهای توازن یافته، اذهان همیار، مورانشیاهای هماهنگ، کنترل فراگیر روحی، و یگانگی شخصیت است. ثبات به طور کامل و همیشه با الوهیت متناسب است.</p>
<p style="direction:rtl">  در کنترل فیزیکی جهان بنیادین پدر جهانی اولویت و تقدم را از طریق جزیرۀ بهشت اعمال می&zwnj;کند. خداوند در ادارۀ روحی کیهان در شخص پسر جاودان مطلق است. در مورد قلمروهای ذهنی، پدر و پسر از طریق عامل مشترک به طور هماهنگ عمل می&zwnj;کنند.</p>
<p style="direction:rtl">  سومین منبع و مرکز در حفظ تعادل و هماهنگی مجموع انرژیها و سازمانهای فیزیکی و روحی از طریق مطلق بودن کنترل کاملش روی ذهن کیهانی و از طریق به کارگیری مکملهای فیزیکی و روحی - جاذبه&zwnj;ای ذاتی و جهانیش یاری می&zwnj;رساند. هر گاه و هر جا که ارتباطی بین ماده و روح صورت می&zwnj;پذیرد، چنین پدیدۀ ذهنی یک عمل روح بیکران می&zwnj;باشد. تنها ذهن می&zwnj;تواند نیروها و انرژیهای فیزیکی سطح مادی را با قدرتها و موجودات روحی سطح روحی ارتباط متقابل دهد.</p>
<p style="direction:rtl">  در تمامی تعمق شما پیرامون پدیده&zwnj;های جهانی مطمئن شوید که روابط متقابل میان انرژیهای فیزیکی، عقلانی، و روحی را در نظر می&zwnj;گیرید، و این که نقش پدیده&zwnj;های غیرمنتظره&zwnj;ای که ملازم پیوند آنها توسط شخصیت است و پدیده&zwnj;های غیرقابل پیش&zwnj;بینی که حاصل عملکردها و واکنشهای الوهیت تجربی و مطلقها است در نظر گرفته می&zwnj;شوند.</p>
<p style="direction:rtl">  جهان فقط از نظر کمی یا اندازه&zwnj;گیری جاذبه بسیار قابل پیش&zwnj;بینی است. حتی نیروهای آغازین فیزیکی نسبت به جاذبۀ خطی واکنشمند نیستند، و معانی والاتر ذهنی و ارزشهای راستین روحیِ واقعیتهای غائی جهان نیز چنین نیستند. تا جایی که به ارتباطات جدید نیروها، چه فیزیکی، ذهنی، یا روحی مربوط است، از نظر کیفی جهان بسیار قابل پیش&zwnj;بینی نیست، گر چه بسیاری از این ترکیبات انرژیها یا نیروها هنگامی که در معرض مشاهدۀ جدی واقع می&zwnj;شوند بخشاً قابل پیش&zwnj;بینی می&zwnj;شوند. هنگامی که ماده، ذهن، و روح از طریق شخصیت مخلوق یگانه می&zwnj;شوند، ما قادر نیستیم به طور کامل تصمیمات چنین موجود برخوردار از ارادۀ آزاد را پیش&zwnj;بینی کنیم.</p>
<p style="direction:rtl">  تمامی فازهای نیروی آغازین، روح در حال تولد، و سایر نهایتهای غیرشخصی به نظر می&zwnj;رسد مطابق قوانین مشخص نسبتاً باثبات ولی ناشناخته واکنش نشان می&zwnj;دهند و با یک گسترۀ عمل و یک انعطاف پذیری واکنش که اغلب هنگام روبرویی با پدیده&zwnj;های برخوردار از یک وضعیت محدود و منزوی نقش بر آب می&zwnj;شوند تعیین ویژگی می&zwnj;شوند. توضیح این آزادی غیرقابل پیش&zwnj;بینی واکنش که با این واقعیتهای در حال بروز جهانی آشکار می&zwnj;شوند چیست؟ این چیزهای ناشناخته، و غیرقابل درکِ غیرقابل پیش&zwnj;بینی &mdash; چه به رفتار یک واحد آغازین نیرویی، واکنش یک سطح ناشناختۀ ذهنی مربوط باشد، یا به پدیدۀ یک پیش جهان پهناور در حال ساخته شدن در قلمروهای فضای بیرونی &mdash; احتمالاً فعالیتهای غائی و کارکردهای حضوری مطلقها را، که مقدم بر کارکرد تمامی آفریننده&zwnj;های جهان می&zwnj;باشد، آشکار می&zwnj;سازد.</p>
<p style="direction:rtl">  ما به راستی نمی&zwnj;دانیم، اما حدس می&zwnj;زنیم چنین مهارت شگفت&zwnj;انگیز و چنین هماهنگی ژرف نشانۀ حضور و عملکرد مطلقها است، و این که چنین تنوع پاسخ در شرایط وجود علیت ظاهراً یکنواخت واکنش مطلقها را آشکار می&zwnj;سازد، نه فقط نسبت به علیت بلافصل و موقعیتی، بلکه همچنین نسبت به تمامی علیتهای مربوط دیگر در سرتاسر تمامی جهان بنیادین.</p>
<p style="direction:rtl">  اشخاص از فرشتگان نگاهبان سرنوشت خود برخوردارند. سیارات، سیستمها، کواکب، جهانها، و ابرجهانها هر یک فرمانروایان مربوطۀ خود را دارند که برای سعادت قلمروهای خود تلاش می&zwnj;کنند. هاونا و حتی جهان بزرگ توسط آنهایی که این مسئولیتهای بزرگ به آنان سپرده شده مورد مراقبت واقع می&zwnj;شوند. اما چه کسی نیازهای اساسی جهان بزرگ را به صورت یک مجموعۀ کامل، از بهشت تا چهارمین و بیرونی&zwnj;ترین سطح فضا شکوفا می&zwnj;سازد و مورد توجه قرار می&zwnj;دهد؟ از نظر وجودگرایانه چنین مراقبت مافوق احتمالاً به تثلیث بهشت قابل نسبت است، اما از یک دیدگاه تجربی پدیداری جهانهای پس هاونا به موارد زیرین بستگی دارد:</p>

<p style="direction:rtl">  1- مطلقها در پتانسیل.</p>
<p style="direction:rtl">  2- غائی در جهت.</p>
<p style="direction:rtl">  3- متعال در هماهنگی تکاملی.</p>
<p style="direction:rtl">   4- آرشیتکتهای جهان بنیادین در موضع سرپرستی پیش از ظهور فرمانروایان مشخص.</p>

<p style="direction:rtl">  مطلق کامل بر تمامی فضا سایه افکنده است. وضعیت دقیق مطلق الوهیت و مطلق جهانی در مجموع برای ما روشن نیست، اما هر جا که مطلق الوهیت و مطلق کامل عمل می&zwnj;کنند ما از کارکردهای نفر واپسین اطلاع داریم. مطلق الوهیت ممکن است در سرتاسر جهان حضور داشته باشد اما به سختی در فضا حضور دارد. غائی تا حاشیه&zwnj;های بیرونی چهارمین سطح فضا در فضا حضور دارد یا روزی خواهد داشت. ما شک داریم که غائی هرگز از یک حضور فضایی در ماوراءِ پیرامون جهان بنیادین برخوردار شود، اما در درون این محدوده غائی به طور تدریجی در حال ادغام کردن سازمان خلاق پتانسیلهای سه مطلق می&zwnj;باشد.</p>
<div class="c1">
<h4 style="direction:rtl">7- جزء و کل</h4></div>

<p style="direction:rtl">  یک قانون تغییرناپذیر و غیر شخصی که برابر با کارکرد یک مشیت کیهانی است در سرتاسر زمان و فضا و در رابطه با تمامی واقعیتِ برخوردار از هر ماهیتی مشغول به کار است. بخشندگی طرز برخورد مهرآمیز خداوند را با فرد تعیین ویژگی می&zwnj;کند. بی&zwnj;طرفی طرز برخورد خداوند را نسبت به کل ترغیب می&zwnj;کند. خواست خداوند لزوماً بر جزء &mdash; قلب هر شخصیتی &mdash; غالب نیست، اما خواست او در واقع بر کل &mdash; جهان جهانها &mdash; حاکم است.</p>
<p style="direction:rtl">  این امر صحت دارد که قوانین خداوند در تمامی برخوردهای او با تمامی موجوداتش ذاتاً مستبدانه نیستند. برای شما، با بینش محدود و دیدگاه متناهی&zwnj;تان، اعمال خداوند باید اغلب دیکتاتورمنشانه و استبدادی به نظر رسند. قوانین خداوند صرفاً عادتهای خداوند و شیوۀ او برای انجام مکرر چیزها است، و او پیوسته همۀ چیزها را به خوبی انجام می&zwnj;دهد. شما مشاهده می&zwnj;کنید که خداوند همان کار را به همان نحو مکرراً انجام می&zwnj;دهد، صرفاً به این دلیل که آن بهترین راه انجام آن کار مشخص در یک شرایط مشخص است، و بهترین راه راهی درست است، و لذا خرد بیکران همیشه فرمان انجام آن کار را به آن طریقۀ دقیق و کامل می&zwnj;دهد. شما همچنین باید به خاطر داشته باشید که طبیعت عمل ویژۀ الوهیت نیست. در آن پدیده&zwnj;هایی که انسان طبیعت می&zwnj;نامد تأثیرات دیگری وجود دارند.</p>
<p style="direction:rtl">  برای طبیعت الهی مشمئز کننده است که هر گونه اضمحلال را متحمل شود، یا هرگز اجرای هر عمل کاملاً شخصی را به یک طریقۀ حقیرانه اجازه دهد. با این وجود باید روشن شود که اگر در الهی بودن هر وضعیت، در اوج هر شرایط، در هر حالتی که روند خرد متعالی مطالبۀ رفتار متفاوتی را نشان دهد &mdash; اگر الزامات کامل بودن به هر دلیل روش دیگر واکنش را دیکته کند، رفتاری بهتر، در آن صورت و در آنجا خداوند تماماً خردمند به آن طریقۀ بهتر و مناسبتر عمل می&zwnj;کند. آن جلوه&zwnj;گر یک قانون بالاتر است، نه برگشت یک قانون پایین&zwnj;تر<em></em>.</p>
<p style="direction:rtl">  خداوند یک بردۀ در قید و بند عادت نسبت به وقوع تکرار اعمال داوطلبانۀ خود نیست. هیچ تضادی میان قوانین بیکران وجود ندارد. آنها همگی نهایت کمال طبیعت خطاناپذیر هستند. آنها همگی اعمال بی&zwnj;چون و چرا که بیانگر تصمیمات بی&zwnj;نقص می&zwnj;باشند هستند. قانون واکنش تغییرناپذیر یک ذهن بیکران، کامل و توحیدی است. اعمال خداوند به رغم این یکنواختی ظاهری همگی مطابق خواست او هستند. در خداوند &rdquo;هیچ دگرسانی یا سایۀ تغییر وجود ندارد.&ldquo; اما تمامی این چیزهایی را که به راستی می&zwnj;توان در بارۀ پدر جهانی گفت، نمی&zwnj;توان با همان قطعیت پیرامون تمامی موجودات هوشمند تحت فرمان او یا در بارۀ مخلوقات تکاملی او گفت.</p>
<p style="direction:rtl">  چون خداوند تغییرناپذیر است، از این رو شما می&zwnj;توانید، در تمامی شرایط معمول، به این که او همان کار را به همان طریقۀ همسان و معمول انجام دهد، دلگرم باشید. خداوند پشتگرمی ثبات برای تمامی چیزها و موجودات خلق شده است. او خداوند است، لذا تغییر نمی&zwnj;کند.</p>
<p style="direction:rtl">  و تمامی این رفتار تغییرناپذیر و عمل یکنواخت، شخصی، آگاهانه، و بسیار ارادی است، زیرا خدای بزرگ یک بردۀ درماندۀ کمال و بیکرانی خود نیست. خداوند یک نیروی اتوماتیک خودکار نیست. او یک نیروی بنده&zwnj;وار محدود به قانون نیست. خداوند یک معادلۀ ریاضی یا یک فرمول شیمیایی نیز نیست. او یک شخصیت دارای ارادۀ آزاد و آغازین است. او پدر جهانی است، موجودی مملو از شخصیت و سرچشمۀ جهانی شخصیت تمام مخلوقات است.</p>
<p style="direction:rtl">  خواست خداوند به طور یکنواخت در قلب انسان مادی خداشناس حاکم نمی&zwnj;شود، اما اگر چهارچوب زمان فراتر از لحظه بزرگ شود تا تمامی زندگی اول را در بر گیرد، آنگاه خواست خداوند در ثمرات روحی زندگی فرزندان با روح هدایت شدۀ خداوند به طور فزاینده قابل تشخیص می&zwnj;شود. و در آنصورت اگر زندگی بشری بیشتر بزرگ شود تا تجربۀ مورانشیا را شامل شود، مشاهده می&zwnj;شود که خواست خداوند به طور تابناکتر در اعمال معنوی&zwnj;ساز آن مخلوقات زمان که شروع به چشیدن شادکامی الهیِ تجربه نمودن رابطۀ شخصیت انسان با شخصیت پدر جهانی کرده&zwnj;اند می&zwnj;درخشد.</p>
<p style="direction:rtl">  پدر بودن خداوند و برادری انسان پارادوکس جزء و کل را در سطح شخصیت عرضه می&zwnj;کند. خداوند <em>هر</em> فرد را به عنوان یک فرزند یکتا در خانوادۀ آسمانی دوست دارد. با این حال خداوند <em>هر</em> فرد را این گونه دوست دارد؛ او از اشخاص جانبداری نمی&zwnj;کند، و عمومیت مهر او یک رابطۀ کامل، برادری جهانی، را به وجود می&zwnj;آورد.</p>

<p style="direction:rtl">  مهر پدر به طور مطلق هر شخصیت را به عنوان یک فرزند بی&zwnj;مانند پدر جهانی، فرزندی بی&zwnj;همتا در بیکرانی، یک مخلوق صاحب اختیار غیرقابل جانشین در تمامی ابدیت، یگانه می&zwnj;سازد. مهر پدر هر فرزند خداوند را قرین افتخار می&zwnj;سازد، هر عضو خانوادۀ آسمانی را منور می&zwnj;کند، و بر طبیعت بی&zwnj;نظیر هر موجود شخصی در برابر سطوح غیرشخصی که خارج از مدار برادرانۀ پدر همه قرار دارد به طور آشکار سایه می&zwnj;افکند. مهر خداوند ارزش مافوق هر مخلوق صاحب اراده را به گونه&zwnj;ای چشمگیر به نمایش در می&zwnj;آورد، و ارزش بالایی را که پدر جهانی برای تک تک فرزندانش از بالاترین شخصیت آفرینندۀ برخوردار از وضعیت بهشتی تا پایین&zwnj;ترین شخصیت برخوردار از حرمت اراده در میان قبایل انسانهای بدوی در سرآغاز نوع بشر در یک کرۀ تکاملی زمان و فضا قائل است به طور خطاناپذیر آشکار می&zwnj;سازد.</p>
<p style="direction:rtl">  همین مهر خداوند نسبت به فرد، خانوادۀ الهی تمامی افراد، و برادری جهانی فرزندان صاحب ارادۀ پدر بهشتی را به وجود می&zwnj;آورد. و این برادری، که جهانی است، یک رابطۀ کل است. برادری، هنگامی که جهانی باشد، نه <em>هر</em> رابطه، بلکه <em>تمامی</em> روابط را آشکار می&zwnj;سازد. برادری یک واقعیت جمع است و لذا کیفیتهای کل را در تمایز با کیفیتهای جزء آشکار می&zwnj;سازد.</p>
<p style="direction:rtl">  برادری در بر گیرندۀ یک واقعیت رابطه میان هر شخصیت موجود در جهان می&zwnj;باشد. هیچ شخصی نمی&zwnj;تواند از فواید یا کیفرهایی که ممکن است در نتیجۀ رابطه با اشخاص دیگر روی دهد بگریزد. جزء متناسب با کل سود می&zwnj;برد یا زیان می&zwnj;بیند. تلاش نیکوی هر انسان موجب منفعت تمامی انسانها می&zwnj;شود. خطا یا شرارت هر انسان بر رنج تمامی انسانها می&zwnj;افزاید. همانطور که جزء حرکت می&zwnj;کند، کل نیز حرکت می&zwnj;کند. پیشرفت کل موجب پیشرفت جزء می&zwnj;شود. سرعتهای نسبی جزء و کل مشخص می&zwnj;کنند که آیا جزء با رخوت کل کند می&zwnj;شود یا با نیروی فزایندۀ برادری کیهانی به پیش رانده می&zwnj;شود.</p>
<p style="direction:rtl">  این یک راز است که خداوند یک موجود بسیار خودآگاه شخصی با اقامتگاهی مرکزی است، و در همان حال در چنین جهان پهناوری شخصاً حضور دارد و با تعداد تقریباً بیشماری از موجودات شخصاً در ارتباط است. این که چنین پدیده&zwnj;ای یک راز فراتر از درک بشری است نباید به کمتری حدی ایمان شما را کم کند. اجازه ندهید میزان بیکرانی، عظمت ابدی، و شکوه و جلال سرشت بی&zwnj;همتای خداوند شما را مرعوب کند، گیج کند، یا مأیوس سازد. زیرا پدر از هیچیک از شما خیلی دور نیست. او در درون شما سکنی می&zwnj;گزیند و در او ما همگی عملاً حرکت می&zwnj;کنیم، در واقع زندگی می&zwnj;کنیم، و به راستی از موجودیت خود برخورداریم.</p>
<p style="direction:rtl">  اگر چه پدر بهشتی از طریق آفرینندگان الهی خود و فرزندان مخلوقش عمل می&zwnj;کند، او همچنین از صمیمانه&zwnj;ترین تماس درونی با شما برخوردار است، چنان والا، چنان بسیار شخصی، که حتی فراتر از درک من است &mdash; آن همدمی معنوی اسرارآمیزِ قطعه&zwnj;ای از پدر با روان بشری و با ذهن انسانی که در آن در واقع سکنی می&zwnj;گزیند. با دانستن این که شما با این هدایای خداوند چه می&zwnj;کنید، می&zwnj;دانید که پدر در ارتباط صمیمانه، نه تنها با یاران الهی خود، بلکه همچنین با فرزندان تکاملی انسانی زمان متعلق به خود می&zwnj;باشد. پدر به راستی در بهشت اقامت دارد، اما وجود الهی او همچنین در اذهان انسانها اقامت دارد.</p>
<p style="direction:rtl">  حتی اگر روح یک پسر بر تمامی انسانها ریخته شود، گر چه روزگاری یک پسر در شکل جسم انسانی با شما زندگی می&zwnj;کرد، گر چه فرشتۀ سراف شخصاً شما را محافظت و هدایت می&zwnj;کند، چطور هر یک از این موجودات الهی متعلق به دومین و سومین مرکز هرگز می&zwnj;توانند امید داشته باشند همانند پدر، که قسمتی از خود را اهدا نموده تا در شما باشد، تا خودِ واقعی و الهی، حتی جاودان شما باشد، به طور آکنده به شما نزدیک شوند یا شما را بفهمند.</p>
<div class="c1">
<h4 style="direction:rtl">8- ماده، ذهن، و روح</h4></div>

<p style="direction:rtl">  &rdquo;خداوند روح است&ldquo;، اما بهشت چنین نیست. جهان مادی عرصه&zwnj;ای است که تمامی فعالیتهای روحی در آن به وقوع می&zwnj;پیوندد. موجودات روحی و فرازگرایان روحی در کرات فیزیکی متعلق به واقعیت مادی زندگی و کار می&zwnj;کنند.</p>
<p style="direction:rtl">  اعطای نیروی کیهانی، قلمرو جاذبۀ کیهانی، کارکرد جزیرۀ بهشت است. تمامی نیرو - انرژی اولیه از بهشت پیش می&zwnj;رود، و مادۀ ساختن جهانهای ناگفته اکنون به شکل یک وجود فوق جاذبه که نیرو - شارژ فضای پر شده را در بر می&zwnj;گیرد در سرتاسر جهان بنیادین در حال گردش است.</p>
<p style="direction:rtl">  دگرگونیهای نیرو در جهانهای پیرامون هر چه باشد، به دنبال خروج از بهشت، تحت کشش بی&zwnj;پایان، پیوسته موجود، و بی&zwnj;وقفۀ جزیرۀ جاودان به حرکت ادامه می&zwnj;دهد، و به طور فرمانبردار و ذاتی برای همیشه به دور مسیرهای جاودانۀ فضایی جهانها می&zwnj;چرخد. انرژی فیزیکی واقعیتی است که در اطاعتش نسبت به قانون جهانی حقیقی و ثابت قدم است. فقط در قلمرو ارادۀ مخلوق از مسیرهای الهی و طرحهای اولیه انحراف وجود داشته است. نیرو و انرژی شواهد جهانی ثبات، تداوم، و جاودانگی جزیرۀ مرکزی بهشت هستند.</p>
<p style="direction:rtl">  اعطای روح و معنوی ساختن شخصیتها، حوزۀ جاذبۀ روحی، قلمرو پسر جاودان است. و این جاذبۀ روحی پسر، که پیوسته تمامی واقعیتهای روحی را به خود جذب می&zwnj;کند، به همان اندازه واقعی و مطلق است که گیرایی تماماً قدرتمند مادی جزیرۀ بهشت می&zwnj;باشد. اما انسان مادی - ذهن طبعاً با جلوه&zwnj;های مادی برخوردار از یک طبیعت فیزیکی بیشتر آشنا است تا با کارکردهای به همان اندازه واقعی و نیرومند برخوردار از یک طبیعت روحی که فقط با بصیرتهای روحی روان تمیز داده می&zwnj;شوند.</p>
<p style="direction:rtl">  همینطور که ذهن هر شخصیت در جهان بیشتر روحانی &mdash; خداگونه &mdash; می&zwnj;شود، کمتر به جاذبۀ مادی واکنشمند می&zwnj;شود. واقعیت، چنان که با واکنش جاذبۀ فیزیکی اندازه&zwnj;گیری می&zwnj;شود، آنتی&zwnj;تز واقعیت، چنان که با کیفیت محتوای روحی تعیین می&zwnj;شود، می&zwnj;باشد. عمل جاذبۀ فیزیکی یک تعیین کنندۀ کمی انرژی غیرروحی است. عمل جاذبۀ روحی اندازه&zwnj;گیری کیفی انرژی زندۀ الوهیت است.</p>
<p style="direction:rtl">  آنچه که بهشت برای آفرینش فیزیکی است، و آنچه که پسر جاودان برای جهان روحی است، عامل مشترک برای قلمروهای ذهنی &mdash; جهان هوشمند مادی، مورانشیایی، و موجودات و شخصیتهای روحی &mdash; است.</p>
<p style="direction:rtl">  عامل مشترک نسبت به واقعیتهای مادی و روحی، هر دو، واکنش نشان می&zwnj;دهد و لذا نسبت به تمامی موجودات هوشمند به طور ذاتی خادم جهانی می&zwnj;شود، موجوداتی که ممکن است نمایانگر پیوندی از فازهای مادی و روحی آفرینش، هر دو، شوند. اعطای هوشمندی، خدمت به موجود مادی و روحی در پدیدۀ ذهن، قلمرو ویژۀ عامل مشترک است که بدین ترتیب شریک ذهن معنوی، جوهر ذهن مورانشیا، و مادۀ ذهن مادی مخلوقات تکاملی زمان می&zwnj;شود.</p>
<p style="direction:rtl">  ذهن تکنیکی است که از طریق آن واقعیتهای روحی برای شخصیتهای آفریده شده تجربی می&zwnj;شوند. و در تحلیل نهایی امکانات یگانه کنندۀ حتی ذهن بشری، توان هماهنگ کردن چیزها، ایده&zwnj;ها، و ارزشها، فوق مادی است.</p>
<p style="direction:rtl">  اگر چه برای ذهن انسانی به سختی ممکن است که هفت سطح واقعیت نسبی کیهانی را بفهمد، خرد بشری باید قادر باشد که عمدۀ معنی سه سطح کاربرد واقعیت متناهی را درک کند:</p>

<p style="direction:rtl">  1- <em>ماده.</em> انرژی سازمان یافته که تابع جاذبۀ خطی است به جز هنگامی که به وسیلۀ حرکت تغییر یافته و توسط ذهن تعدیل می&zwnj;شود.</p>
<p style="direction:rtl">  <em>2- ذهن.</em> هشیاری سازمان یافته که به طور کامل تابع جاذبۀ مادی نیست، و هنگامی که توسط روح تغییر یابد به راستی رهایی می&zwnj;یابد.</p>
<p style="direction:rtl">  3- <em>روح.</em> بالاترین واقعیت شخصی. روح حقیقی تابع جاذبۀ فیزیکی نیست اما سرانجام تأثیر انگیزانندۀ تمامی سیستمهای انرژی در حال تکامل برخوردار از حرمت شخصیت می&zwnj;شود.</p>

<p style="direction:rtl">  هدف وجود تمامی شخصیتها روح است. تجلیهای مادی نسبی هستند، و ذهن کیهانی میان این اضداد جهانی قرار دارد. اعطای ذهن و معاضدت روح کار اشخاص همکار الوهیت، روح بیکران و پسر جاودان است. تمام واقعیت الهی ذهن نیست بلکه روح - ذهن است &mdash; ذهن - روح که توسط شخصیت یگانه شده است. با این وجود مطلقهای هر دو، روح و وجود در شخص پدر جهانی تلاقی می&zwnj;یابند.</p>
<p style="direction:rtl">  در بهشت سه انرژی، فیزیکی، ذهنی، و روحی هماهنگ هستند. در کیهان تکاملی انرژی - ماده استیلا دارد به جز در شخصیت، که روح از طریق میانجی&zwnj;گری ذهن در تلاش برای تفوق است. روح واقعیت بنیادین تجربۀ شخصیت تمامی مخلوقات است زیرا خداوند روح است. روح تغییرناپذیر است، و از این رو در تمامی روابط شخصیتی فراتر از هم ذهن و هم ماده، که متغیرهای تجربی پیشرفت تدریجی هستند می&zwnj;باشد.</p>
<p style="direction:rtl">  در تکامل کیهانی ماده یک سایۀ فلسفی می&zwnj;شود که در حضور درخشش روحیِ روشن&zwnj;بینی الهی توسط ذهن افکنده می&zwnj;شود، اما این امر واقعیتِ انرژی - ماده را بی&zwnj;اعتبار نمی&zwnj;سازد. ذهن، ماده، و روح به طور مساوی واقعی هستند، اما در دستیابی به الوهیت برای شخصیت از ارزش یکسان برخوردار نیستند. آگاهی نسبت به الوهیت یک تجربۀ تدریجی معنوی است.</p>
<p style="direction:rtl">  هر چه درخشش شخصیت معنوی شده (پدر در جهان، قطعۀ شخصیت بالقوه روحی در فرد مخلوق) تابناکتر باشد، سایه&zwnj;ای که توسط ذهنِ قرار گرفته روی پوشش مادیش افکنده می&zwnj;شود بزرگتر است. در زمان، بدن انسان به همان اندازه واقعی است که ذهن یا روح می&zwnj;باشد، اما در مرگ، ذهن (هویت) و روح هر دو بقا می&zwnj;یابند، در حالی که بدن بقا نمی&zwnj;یابد. یک واقعیت کیهانی می&zwnj;تواند در تجربۀ شخصیتی وجود نداشته باشد. و از این رو این اصطلاح یونانی شما از یک اهمیت فلسفی برخوردار است: ماده سایۀ مادۀ واقعی&zwnj;تر روحی است.</p>
<div class="c1">
<h4 style="direction:rtl">9- واقعیتهای شخصی</h4></div>

<p style="direction:rtl">  روح واقعیت بنیادین شخصی در جهانها است، و شخصیت اساس تمام تجارب تدریجی با واقعیت روحی است. هر فاز تجربۀ شخصیت در هر سطح متوالی پیشرفت جهان مملو از نشانه&zwnj;های کشف واقعیتهای مجذوب کنندۀ شخصی است. سرنوشت حقیقی انسان شامل پیدایش اهداف جدید و روحی است و سپس واکنش نسبت به جذبه&zwnj;های کیهانی چنین اهداف متعالی برخوردار از ارزش غیرمادی است.</p>
<p style="direction:rtl">  محبت راز معاشرت سودمند میان شخصیتها است. شما به راستی نمی&zwnj;توانید یک شخص را در نتیجۀ یک برخورد تنها بشناسید. شما نمی&zwnj;توانید ارزش موسیقی را از طریق استنتاج ریاضی دریابید، گر چه موسیقی یک شکل از ریتم ریاضی است. شماره&zwnj;ای که به یک مشترک تلفن داده شده به هیچ وجه هویت شخصیت آن مشترک را تعیین نمی&zwnj;کند یا چیزی را پیرامون سیرت او نشان نمی&zwnj;دهد.</p>
<p style="direction:rtl">  ریاضیات، علم مواد، برای بحث هوشمندانه پیرامون جنبه&zwnj;های مادی جهان ضروری است، اما چنین دانشی لزوماً بخشی از درک بالاتر حقیقت یا قدردانی شخصی از واقعیتهای روحی نیست. نه تنها در قلمروهای حیات بلکه حتی در دنیای انرژی فیزیکی، جمع دو چیز یا چیزهای بیشتر بسیاری اوقات چیزی <em>بیش</em> از، یا چیزی <em>متفاوت</em> از، پیامدهای افزایشی قابل پیش&zwnj;بینی چنین آمیختگی می&zwnj;شود. تمامی علم ریاضیات، تمامی حوزۀ فلسفه، بالاترین فیزیک یا شیمی نمی&zwnj;تواند پیش&zwnj;بینی کند یا بداند که ادغام دو اتم گاز هیدروژن با یک اتم گاز اکسیژن به یک مادۀ جدید و از نظر کیفی فوق افزایشی &mdash; آب مایع &mdash; منجر می&zwnj;شود. دانش فهم این یک پدیدۀ فیزیکی - شیمیایی می&zwnj;بایست از توسعۀ فلسفۀ ماتریالیستی و کیهان&zwnj;شناسی مکانیستی جلوگیری می&zwnj;کرد.</p>
<p style="direction:rtl">  تجزیه و تحلیل تکنیکی آشکار نمی&zwnj;سازد که یک شخص یا یک چیز چه می&zwnj;تواند انجام دهد. برای مثال: از آب برای خاموش کردن آتش به طور مؤثر استفاده می&zwnj;شود. این که آب آتش را خاموش خواهد کرد یک واقعیت تجربی روزمره است، اما هیچ تجزیه و تحلیلی از آب نمی&zwnj;تواند هرگز انجام شود که چنین خاصیتی را آشکار سازد. تجزیه و تحلیل مشخص می&zwnj;کند که آب از هیدروژن و اکسیژن تشکیل شده است. مطالعۀ بیشتر این عناصر آشکار می&zwnj;سازد که اکسیژن حامی واقعی احتراق است و هیدروژن خود آزادنه خواهد سوخت.</p>
<p style="direction:rtl">  مذهب شما دارد واقعی می&zwnj;شود زیرا از بردگی ترس و بندگی خرافات دارد رها می&zwnj;شود. فلسفۀ شما برای آزادی از قید و بند خشک اندیشی و سنت تقلا می&zwnj;کند. علم شما درگیر ستیز طولانی میان حقیقت و خطا است، در حالی که برای رهایی از بندگی تجرید، بردگی ریاضیات، و کوری نسبی ماتریالیسم مکانیستی پیکار می&zwnj;کند.</p>
<p style="direction:rtl">  انسان فانی از یک هستۀ روحی برخوردار است. ذهن یک سیستم انرژی شخصی است که حول یک هستۀ روحی الهی وجود دارد و در یک محیط مادی عمل می&zwnj;کند. چنین رابطۀ زندۀ ذهن و روح شخصی پتانسیل جهانی شخصیت جاودانه را تشکیل می&zwnj;دهد. گرفتاری واقعی، ناامیدی ماندگار، شکست جدی، یا مرگ غیرقابل گریز فقط می&zwnj;تواند بعد از این که خویشتن&zwnj;بینی به طور کامل در صدد جابجایی نیروی حاکم هستۀ مرکزی روح برآید، و لذا طرح کیهانی هویت شخصیت را مختل سازد، رخ دهد.</p>
<p style="direction:rtl">  [ارائه شده توسط یک کامل کنندۀ خرد که با اتوریتۀ قدمای ایامها عمل می&zwnj;کند.]</p>
</body>
</html>
