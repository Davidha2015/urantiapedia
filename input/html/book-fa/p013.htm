<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2018 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 13 - ات مقدس بهشت</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">نسخۀ پیشنویس</span></h1>
</div>
 <div class="c1">
 <h1 style="direction:rtl">کتاب یورنشیا</h1>
</div>
<div class="c1">
<h4 style="direction:rtl">مقالۀ 13</h4>
</div>
<div class="c1">
<h4 style="direction:rtl">کرات مقدس بهشت</h4>
</div>

<p style="direction:rtl">  میان جزیرۀ مرکزی بهشت و داخلی&zwnj;ترین مدارهای سیاره&zwnj;ای هاونا کراتی ویژه در سه مدار کوچکتر در فضا قرار گرفته&zwnj;اند. داخلی&zwnj;ترین مدار شامل هفت کرات اسرارآمیز پدر جهانی می&zwnj;باشد. گروه دوم در بر گیرندۀ هفت کرات تابناک پسر جاودان است. هفت کرات عظیم روح بیکران، ستاد اجرایی کرات هفت روح استاد، در بیرونی&zwnj;ترین مدار قرار دارند.</p>
<p style="direction:rtl">  این سه مدار کرات هفتگانۀ پدر، پسر، و روح، در بر گیرندۀ کراتی با عظمت بی&zwnj;مانند و شکوهی غیرقابل تصورند. حتی ساختار مادی یا فیزیکی آنها از نوعی است که برای شما آشکار نشده است. مادۀ هر مدار متنوع است، و هر کرۀ هر مدار متفاوت است، به جز هفت کرات پسر که ساختار فیزیکی یکسان دارند. تمامی بیست و یک کره عظیم هستند، و هر گروه هفتگانه به گونه&zwnj;ای متفاوت جاودان شده است. تا جایی که ما می&zwnj;دانیم آنها همیشه چنین بوده&zwnj;اند. آنها همانند بهشت جاودان هستند. هیچ تاریخچه یا روایتی پیرامون منشأ آنها وجود ندارد.</p>
<p style="direction:rtl">  هفت کرات اسرارآمیز پدر جهانی که در فاصلۀ نزدیک جزیرۀ جاودان به دور بهشت می&zwnj;چرخند، به قدر زیاد منعکس کنندۀ درخشش روحانی تابندگی مرکزی الوهیتهای جاودان می&zwnj;باشند، و این نور شکوه الهی را در سرتاسر بهشت و حتی در هفت مدار هاونا ساطع می&zwnj;کنند.</p>
<p style="direction:rtl">  به نظر می&zwnj;رسد انرژیهای غیرشخصی که از درخشش روحی برخوردارند در هفت کرات مقدس پسر جاودان منشأ می&zwnj;یابند. هیچ موجود شخصی نمی&zwnj;تواند در هیچیک از این هفت قلمرو درخشان اقامت گزیند. آنها با شکوهی روحانی تمامی بهشت و هاونا را نورانی می&zwnj;سازند، و درخشش خالص روحی را به هفت ابرجهان هدایت می&zwnj;کنند. این کرات تابناک مدار دوم به همین ترتیب نور خود (نور بدون گرما) را به بهشت و به یک میلیارد کرات جهان مرکزی هفت مداره ساطع می&zwnj;کنند.</p>
<p style="direction:rtl">  هفت کرات روح بیکران توسط هفت روح استاد که مسئول سرنوشت هفت ابرجهان هستند، و تابندگی روحانی سومین شخص الوهیت را به این آفرینشهای زمان و فضا می&zwnj;فرستند، اشغال شده&zwnj;اند. و تمامی هاونا، اما نه جزیرۀ بهشت، غرق این تأثیرات روحانی شده است.</p>
<p style="direction:rtl">  اگر چه کرات پدر کرات منزلت غائی برای تمامی شخصیتهای پدر - اهدا شده هستند، این کارکرد ویژۀ آنها نیست. بسیاری موجودات و وجودهای غیرشخصی در این کرات اقامت دارند. هر کرۀ مدار پدر و مدار روح از یک نوع متمایز شهروندی دائمی برخوردار است، اما ما تصور می&zwnj;کنیم که کرات پسر توسط انواع مشابه موجودات غیرشخصی مسکونی گشته&zwnj;اند. اجزای پدر در زمرۀ بومیهای دیوینینگتون می&zwnj;باشند. سایر رسته&zwnj;های شهروندی دائمی برای شما آشکار نشده&zwnj;اند.</p>
<p style="direction:rtl">  بیست و یک قمر بهشت به مقاصد بسیار هم در جهان مرکزی و هم در ابرجهانها که در این نوشته&zwnj;ها آشکار نشده به کار گرفته می&zwnj;شوند. شما چنان میزان اندکی از حیات را در این کرات می&zwnj;توانید بفهمید که نمی&zwnj;توانید امید داشته باشید چه در رابطه با طبیعت و یا کارکرد آنها تصویری منسجم به دست آورید. هزاران فعالیت در آنها جریان دارد که برای شما آشکار ناشده است. این بیست و یک کره در بر گیرندۀ <em>پتانسیلهای</em> کارکرد جهان بنیادین می&zwnj;باشند. این مقالات فقط نگاهی اجمالی به فعالیتهای مشخص محدودی را که به عصر کنونی جهان در جهان بزرگ &mdash; یا مشخصاً یکی از هفت ناحیۀ جهان بزرگ &mdash; مربوط می&zwnj;باشد ارائه می&zwnj;دارند.</p>
<div class="c1">
<h4 style="direction:rtl">1- هفت کرات مقدس پدر</h4></div>

<p style="direction:rtl">  مدار کرات حیات مقدس پدر در بر گیرندۀ یگانه رازهای ذاتی شخصیتی در جهان جهانها می&zwnj;باشد. این اقمار بهشت، داخلی&zwnj;ترین سه مدار، تنها قلمروهای ممنوعه در جهان مرکزی می&zwnj;باشند که درگیر شخصیت هستند. بهشت تحتانی و کرات پسر به همین منوال به روی شخصیتها بسته&zwnj;اند، اما هیچیک از آن قلمروها به هیچ طریقی به طور مستقیم درگیر شخصیت نیستند.</p>
<p style="direction:rtl">  کرات بهشتی پدر توسط بالاترین رستۀ پسران ثابت تثلیث، اسرار سه&zwnj;گانۀ تعالیت، سرپرستی می&zwnj;شوند. من می&zwnj;توانم قدر اندکی پیرامون این کرات بگویم. من پیرامون فعالیتهای چندگانۀ آنها کمتر می&zwnj;توانم بگویم. چنین اطلاعاتی فقط به آن موجوداتی ربط دارد که در آنجا کار می&zwnj;کنند و از آنجا عزیمت می&zwnj;کنند. و گر چه من تا اندازه&zwnj;ای با شش عدد از این کرات ویژه آشنا هستم، هرگز در دیوینینگتون فرود نیامده&zwnj;ام. آن کره به طور کلی برای من ممنوع است.</p>
<p style="direction:rtl">  یکی از دلایل اسرارآمیز بودن این کرات این است که هر یک از این کرات مقدس از یک نمانیدگی ویژه یا تجلی الوهیتها بهره&zwnj;مند است که در بر گیرندۀ تثلیث بهشت، نه یک شخصیت، بلکه یک حضور بی&zwnj;نظیر الوهیت که فقط توسط آن گروههای خاص موجودات هوشمند که در آن کرۀ خاص ساکنند یا به آن پذیرفته می&zwnj;شوند می&zwnj;تواند مورد قدردانی واقع شود یا فهم شود. اسرار سه&zwnj;گانۀ تعالیت عوامل شخصی این حضورهای ویژه و غیرشخصی الوهیت می&zwnj;باشند. و اسرار تعالیت موجوداتی بسیار شخصی هستند که از استعدادی عالی برخوردارند و به گونه&zwnj;ای اعجاب&zwnj;آور با کار والا و دقیقشان انطباق یافته&zwnj;اند.</p>
<p style="direction:rtl">  1- دیوینینگتون. این کره از یک نظرِ خاص، &rdquo;آغوش پدر&ldquo;، کرۀ همدمی شخصی پدر جهانی است، و در آن یک تجلی ویژۀ الوهیت او وجود دارد. دیوینینگتون میعادگاه بهشتی تنظیم کنندگان فکر است، اما آن همچنین منزلگاه موجودات بیشمار دیگر، شخصیتها، و سایر موجوداتی که منشأ در پدر جهانی دارند می&zwnj;باشد. علاوه بر پسر جاودان بسیاری از شخصیتها از طریق اعمال منحصر به فرد پدر جهانی مستقیماً منشأ یافته&zwnj;اند. فقط قطعات پدر و آن شخصیتها و موجودات دیگری که منشأ مستقیم و ویژه در پدر جهانی دارند در این منزلگاه معاشرت و عمل می&zwnj;کنند.</p>
<p style="direction:rtl">  <em>اسرار دیوینینگتون</em> شامل راز اعطا و مأموریت تنظیم کنندگان فکر می&zwnj;باشد. سرشت، منشأ، و تکنیک تماس آنها با مخلوقات دون پایۀ کرات تکاملی یک راز این کرۀ بهشتی است. این کارکردهای شگفت&zwnj;انگیز شخصاً به بقیۀ ما مربوط نیستند، و از این رو الوهیتها صحیح می&zwnj;پندارند که برخی از جنبه&zwnj;های این خدمت بزرگ و الهی را از فهم کامل ما محفوظ نگاه دارند. ما تا حدی که با این فاز از فعالیت الهی تماس داریم، به شناخت کامل این کارکردها مجاز هستیم، اما در رابطه با جزئیات دقیق این هدیۀ بزرگ اطلاع کاملی نداریم.</p>
<p style="direction:rtl">  این کره همچنین حافظ اسرار سرشت، مقصود، و فعالیتهای تمامی اشکال دیگر قطعات پدر، پیام&zwnj;آوران جاذبه، و گروههای موجودات دیگری که برای شما آشکار نشده&zwnj;اند می&zwnj;باشد. این بسیار احتمال دارد که آن حقایق مربوط به دیوینینگتون که از من پنهان نگاه داشته شده، اگر آشکار شوند، صرفاً مرا در کار کنونی&zwnj;ام سردرگم و دچار نارسایی سازند، و باز دوباره، شاید آنها فراتر از ظرفیت فهمی موجودی از نوع من باشند.</p>
<p style="direction:rtl">  2- سونارینگتون. این کره &rdquo;آغوش پسر&ldquo;، کرۀ پذیرش شخصی پسر جاودان است. آن مقر مرکزی بهشتی پسران فرود یابنده و فراز یابندۀ خداوند هنگامی که، و پس از این که به طور کامل اعتبار یافته و سرانجام مورد تأیید قرار می&zwnj;گیرند، می&zwnj;باشد. این کره خانۀ بهشتی برای تمامی پسران پسر جاودان و پسران همتراز و دستیار او است. رسته&zwnj;های بیشمار فرزندی الهی به این منزلگاه آسمانی وصل هستند که برای انسانها آشکار نشده&zwnj;اند زیرا آنها درگیر برنامه&zwnj;های طرح فراز پیشرفت معنوی بشری طی عبور از جهانها و نیل به بهشت نیستند.</p>
<p style="direction:rtl">  <em>اسرار سونارینگتون</em> شامل راز ظهور پسران الهی در جسم می&zwnj;باشد. هنگامی که یک پسر خداوند یک پسر انسان می&zwnj;شود، عملاً از یک زن متولد می&zwnj;شود، چنان که هزار و نهصد سال پیش در کرۀ شما رخ داد. این یک راز جهانی است. این کار در یک راستا در سرتاسر جهانها رخ می&zwnj;دهد، و یک راز سونارینگتونی فرزندی الهی است. تنظیم کنندگان یک راز خدای پدر می&zwnj;باشند. ظهور پسران الهی در جسم یک راز خدای پسر است. این یک رازی است که در ناحیۀ هفتم سونارینگتون قفل شده است، قلمرویی که توسط هیچکس جز آنهایی که شخصاً این تجربۀ بی&zwnj;نظیر را پشت سر گذارده&zwnj;اند مورد رخنه واقع نشده است. فقط آن مراحل ظهور در جسم که به دوران زندگانی فراز شما مربوط است در معرض توجه شما قرار داده شده است. بسیاری مراحل اسرارآمیز دیگر ظهور انواع آشکار ناشدۀ پسران بهشتی در جسم که در مأموریتهای خادمانه در جهان هستند وجود دارند که برای شما آشکار نشده&zwnj;اند. و باز رازهای سونارینگتونی دیگری وجود دارند.</p>
<p style="direction:rtl">  3-اسپیریتینگتون. این کره &rdquo;آغوش روح&ldquo;، خانۀ بهشتی موجودات والایی است که روح بیکران را به طور منحصر به فرد نمایندگی می&zwnj;کنند. در اینجا هفت روح استاد و برخی از اولاد آنها از تمامی جهانها گرد هم می&zwnj;آیند. در این منزلگاه آسمانی رسته&zwnj;های بیشمار آشکار ناشدۀ شخصیتهای روحی نیز ممکن است یافت شوند، موجوداتی که به فعالیتهای چندگانۀ جهان که به طرحهای ارتقاءِ مخلوقات انسانی زمان به سطوح بهشتی ابدیت مربوط نیستند تخصیص یافته&zwnj;اند.</p>
<p style="direction:rtl">  <em>اسرار اسپیریتینگتون</em> در بر گیرندۀ رازهای رخنه&zwnj;ناپذیر بازتاب است. ما به شما پیرامون پدیدۀ عظیم و جهانی بازتاب می&zwnj;گوییم، خصوصاً آنطور که در کرات ستاد مرکزی هفت ابرجهان عمل می&zwnj;کند، اما ما هرگز این پدیده را به طور کامل شرح نمی&zwnj;دهیم، زیرا آن را به طور کامل نمی&zwnj;فهمیم. ما بخش زیاد، خیلی زیاد از آن را می&zwnj;فهمیم، اما بسیاری از جزئیات بنیادین آن هنوز برای ما اسرارآمیز است. بازتاب یک راز خدای روح است. به شما پیرامون کارکردهای بازتاب در رابطه با طرح فراز بقای انسانی آموزش داده شده، و آن چنین عمل می&zwnj;کند، اما بازتاب همچنین یک جنبۀ ضروری کارکرد نرمال فازهای بیشمار دیگر کار جهانی است. این ودیعۀ روح بیکران همچنین در کانالهایی غیر از جمع&zwnj;آوری اخبار و پخش اطلاعات به کار گرفته می&zwnj;شود. و رازهای اسپیریتینگتونی دیگری وجود دارند.</p>
<p style="direction:rtl">  4- وایسجرینگتون. این سیاره &rdquo;آغوش پدر و پسر&ldquo; و کرۀ اسرارآمیز برخی از موجودات آشکار نشده&zwnj; است که با اعمال پدر و پسر منشأ می&zwnj;یابند. این همچنین خانۀ بهشتی بسیاری از موجودات جلال یافته&zwnj; است که از نیایی پیچیده برخوردارند، آنهایی که منشأشان به دلیل بسیاری تکنیکهای متنوع که در هفت ابرجهان کارکرد دارند پیچیده است. بسیاری از گروههای موجوداتی که هویتشان برای انسانهای یورنشیا آشکار نشده در این کره گرد هم می&zwnj;آیند.</p>
<p style="direction:rtl">  <em>اسرار وایسجرینگتون</em> شامل اسرار سه&zwnj;گانگی است، و سه&zwnj;گانگی در بر گیرندۀ راز برخورداری از اتوریتۀ نمایندگی تثلیث، در عمل کردن به عنوان قائم مقامان خدایان است. اتوریتۀ نمایندگی تثلیث فقط به آن موجودات، آشکار شده و آشکار نشده، تعلق دارد که به وسیلۀ هر دو یا تمامی سه تثلیث بهشت سه&zwnj;گانه شده، آفریده شده، منتج شده، یا جاودانه شده&zwnj;اند. شخصیتهایی که به وسیلۀ اعمال سه&zwnj;گانه کنندۀ انواع مشخص مخلوقات جلال یافته به وجود آمده&zwnj;اند نمایانگر چیزی بیش از پتانسیل مفهومی که در آن سه&zwnj;گانه شدن به حرکت در آمده&zwnj;اند نیستند، هر چند که چنین مخلوقاتی ممکن است در مسیر احاطۀ الهی که به روی تمامی همنوعان آنان گشوده است صعود کنند.</p>
<p style="direction:rtl">  موجودات سه&zwnj;گانه نشده تکنیک سه&zwnj;گانه شدن را به وسیلۀ دو یا سه آفریننده یا توسط مخلوقات مشخص به طور کامل نمی&zwnj;فهمند. شما هرگز چنین پدیده&zwnj;ای را به طور کامل نخواهید فهمید، مگر این که در آیندۀ بسیار دور از دوران زندگانی جلال یافته&zwnj;تان به این ماجرا مبادرت کرده و در آن موفق شوید، زیرا در غیر این صورت این اسرار وایسجرینگتون همیشه برای شما قدغن خواهد بود. اما برای من که یک موجود تثلیث منشأ والامرتبه هستم، تمامی مناطق وایسجرینگتون گشوده است. من راز منشأ و سرنوشت خود را به طور کامل می&zwnj;فهمم و به همان اندازه به طور کامل و مقدسانه از آن محافظت می&zwnj;کنم.</p>
<p style="direction:rtl">  باز اشکال و فازهای دیگر سه&zwnj;گانه شدن وجود دارند که در معرض توجه مردمان یورنشیا قرار داده نشده&zwnj;اند، و این تجارب، در جنبه&zwnj;های شخصی&zwnj;شان، به طریقۀ مقتضی در ناحیۀ اسرارآمیز وایسجرینگتون مورد محافظت واقع می&zwnj;شوند.</p>
<p style="direction:rtl">  5- سولیتارینگتون. این کره &rdquo;آغوش پدر و روح&ldquo; و میعادگاه یک گروه بلندپایه از موجودات آشکار نشده&zwnj;ای است که منشأشان در اعمال مشترک پدر جهانی و روح بیکران است، موجوداتی که در ویژگیهای پدر علاوه بر ارثیۀ روحی&zwnj;شان مشترکند.</p>
<p style="direction:rtl">  این همچنین خانۀ پیام&zwnj;آوران منفرد و شخصیتهای دیگر از رسته&zwnj;های ابر فرشتگان است. شما پیرامون تعداد بسیار اندکی از این موجودات می&zwnj;دانید. تعداد عظیمی از رسته&zwnj;هایی که در یورنشیا آشکار نشده&zwnj;اند وجود دارند. اقامت پیام&zwnj;آوران منفرد یا همکاران ابر فرشتۀ آنان در کرۀ پنجم لزوماً به این معنی نیست که پدر در آفرینش آنها دست داشته است، اما در این عصر جهان او در کارکرد آنان دست دارد. در طول عصر کنونی جهان این همچنین کرۀ وضعیت مدیران نیروی جهان است.</p>
<p style="direction:rtl">  رسته&zwnj;های اضافۀ بیشماری از شخصیتهای روحی وجود دارند، موجوداتی ناشناخته برای انسان فانی، که به سولیتارینگتون به عنوان کرۀ خانۀ بهشتی خود می&zwnj;نگرند. باید به خاطر داشت که برای تمامی بخشها و سطوح فعالیتهای جهان به همان اندازه ارواح خادم به طور کامل فراهم می&zwnj;شود که در عالمی که درگیر کمک به انسان فانی در صعود به سرنوشت الهی بهشتیش هست چنین است.</p>
<p style="direction:rtl">  <em>اسرار سولیتارینگتون.</em> علاوه بر اسرار مشخص سه&zwnj;گانه شدن، این کره حافظ اسرار رابطۀ شخصی روح بیکران با برخی از اولاد والاتر سومین منبع و مرکز می&zwnj;باشد. در سولیتارینگتون رازهای همدمی صمیمانۀ رسته&zwnj;های بیشمار آشکار نشده با روحهای پدر، پسر، و روح، با روح سه&zwnj;گانۀ تثلیث، و با روحهای متعالی، غائی، و متعالی - غائی نگاه داشته می&zwnj;شوند.</p>
<p style="direction:rtl">  6- سرافینگتون. این کره &rdquo;آغوش پسر و روح&ldquo; و کرۀ خانگی گروههای عظیمی از موجودات آشکار نشده که توسط پسر و روح آفریده شده&zwnj;اند می&zwnj;باشد. این همچنین کرۀ سرنوشت تمامی رسته&zwnj;های خادم گروههای فرشتگان، شامل سوپرنافیم، سکنافیم، و سرافیم می&zwnj;باشد. همچنین در جهانهای مرکزی و پیرامون بسیاری رسته&zwnj;های روحهای تراز اولی خدمت می&zwnj;کنند که &rdquo;برای آنهایی که وارثین نجات خواهند بود ارواح خادم&ldquo; نیستند. تمامی این کارکنان روحی در تمامی سطوح و قلمروهای فعالیتهای جهان به سرافینگتون به عنوان خانۀ بهشتی خود می&zwnj;نگرند.</p>
<p style="direction:rtl">  <em>اسرار سرافینگتون</em> در بر گیرندۀ یک راز سه&zwnj;گانه است، که تنها یکی از آنها را من می&zwnj;توانم ذکر کنم &mdash; راز انتقال سرافی. توان رسته&zwnj;های متنوع سرافیم و موجودات روحی هم&zwnj;پیمان در احاطۀ انواع شخصیتهای غیرمادی در درون اشکال روحی&zwnj;شان و انتقال آنها در سفرهای طولانی بین&zwnj;سیاره&zwnj;ای، رازی است که در مناطق مقدس سرافینگتون قفل شده است. فرشتگان انتقال سراف این راز را می&zwnj;فهمند، اما آن را با بقیۀ ما در میان نمی&zwnj;گذارند، یا شاید نمی&zwnj;توانند. اسرار دیگر سرافینگتون به تجارب شخصی انواع خادمان روحی که هنوز برای انسانها آشکار نشده است مربوط می&zwnj;شود. و ما از بحث پیرامون اسرار این موجودات بسیار نزدیک خودداری می&zwnj;کنیم زیرا شما تقریباً می&zwnj;توانید چنین رسته&zwnj;های نزدیک وجود را بفهمید، و عرضۀ حتی شناخت جزئی ما از چنین پدیده&zwnj;ای مثل خیانت به اعتماد است.</p>
<p style="direction:rtl">  7- اسندینگتون. این کرۀ بی&zwnj;نظیر &rdquo;آغوش پدر، پسر، و روح&ldquo; میعادگاه مخلوقات فرازگرای فضا، کرۀ پذیرش رهنوردان زمان است که در مسیرشان به بهشت از میان جهان هاونا عبور می&zwnj;کنند. اسندینگتون خانۀ واقعی بهشتی روانهای فرازگرای زمان و فضا، تا وقت نیل به وضعیت بهشتی، می&zwnj;باشد. شما انسانها عمدۀ &rdquo;تعطیلات&ldquo; هاونای خود را در اسندینگتون خواهید گذراند. در طول حیات هاونای شما اسندینگتون برای شما آن چیزی خواهد بود که مدیران بازگشت در طول فراز جهان محلی و ابرجهان بودند. در اینجا شما درگیر هزاران فعالیتی می&zwnj;شوید که فراتر از قدرت تخلیل بشری است. و همانند هر پیشرفت پیشین در فراز به سوی خداوند، نفس بشری شما در اینجا وارد روابط جدیدی با نفس الهی شما می&zwnj;شود.</p>
<p style="direction:rtl">  <em>اسرار اسندینگتون</em> شامل راز ساختن تدریجی و قطعی یک همتای روحی و بالقوه جاودان از سرشت و هویت در ذهن مادی و انسانی است. این پدیده در بر گیرندۀ یکی از مبهوت کننده&zwnj;ترین رازهای جهانها &mdash; تکامل یک روح جاودانه در درون ذهن یک مخلوق انسانی و مادی &mdash; است.</p>
<p style="direction:rtl">  شما هرگز این کارکرد اسرارآمیز را تا وقت رسیدن به اسندینگتون به طور کامل نخواهید فهمید. و درست به این دلیل است که تمامی اسندینگتون به روی نگاه خیرۀ شگفت زدۀ شما گشوده خواهد بود. یک هفتم اسندینگتون برای من ممنوع است &mdash; آن ناحیه&zwnj;ای که مربوط به همین رازی که تجربۀ منحصر به فرد و دارایی موجود نوع شما هست (یا خواهد بود). این تجربه به نوع بشری وجود شما تعلق دارد. شخصیت نوع من به طور مستقیم درگیر این کارکردها نیست. لذا این برای من ممنوع است و سرانجام برای شما آشکار می&zwnj;شود. اما حتی بعد از آن که برای شما آشکار شد، به دلیلی برای ابد راز شما باقی می&zwnj;ماند. شما آن را برای ما یا برای هر رستۀ دیگر از موجودات آشکار نمی&zwnj;کنید. ما راجع به پیوند ابدی یک تنظیم کنندۀ الهی و یک روح فناناپذیر متعلق به منشأ بشری می&zwnj;دانیم، اما پایان دهندگان فراز یابنده این تجربه را عیناً یک واقعیت مطلق می&zwnj;دانند.</p>
<div class="c1">
<h4 style="direction:rtl">2- روابط کرات پدر</h4></div>

<p style="direction:rtl">  این کرات خانگی رسته&zwnj;های متنوع موجودات روحی کراتی فوق&zwnj;العاده و شگفت&zwnj;انگیز هستند، و در زیباییِ بی&zwnj;مانند و شکوه پرعظمتشان با بهشت برابرند. آنها کرات میعادگاه، و کرات بازدیدار هستند، و به عنوان آدرسهای دائم کیهانی به کار می&zwnj;روند. شما به عنوان پایان دهنده در بهشت اقامت خواهید داشت، اما آدرس خانگی شما در تمامی اوقات اسندینگتون خواهد بود، حتی هنگامی که در فضای بیرونی وارد خدمت می&zwnj;شوید. در سرتاسر تمامی ابدیت شما اسندینگتون را به عنوان خانۀ خاطرات عاطفی و یادآوریهای خاطره&zwnj;انگیز خود ملاحظه خواهید نمود. هنگامی که شما موجودات روحی مرحلۀ هفتم می&zwnj;شوید، احتمالاً وضعیت اقامتی خود در بهشت را رها خواهید کرد.</p>
<p style="direction:rtl">  اگر جهانهای بیرونی در حال به وجود آمدن هستند، اگر آنها قرار است توسط مخلوقات زمان برخوردار از پتانسیل صعود مورد سکونت واقع شوند، پس ما نتیجه می&zwnj;گیریم که فرجام این فرزندان آینده نیز چنین خواهد بود که به اسندینگتون به عنوان کرۀ خانۀ بهشتی خود بنگرند.</p>
<p style="direction:rtl">  اسندینگتون تنها کرۀ مقدسی است که همیشه به عنوان یک وارد شوندۀ بهشتی برای بازبینی شما گشوده خواهد بود. وایسجرینگتون تنها کرۀ مقدسی است که برای بررسی من به طور کامل و پیوسته گشوده است. اگر چه اسرار آن به منشأ من ربط دارد، در این عصر جهان من وایسجرینگتون را به عنوان خانۀ خود تلقی نمی&zwnj;کنم. موجودات تثلیث - منشأ و موجودات سه&zwnj;گانه شده مثل هم نیستند.</p>
<p style="direction:rtl">  موجودات تثلیث - منشأ در کرات پدر به طور کامل سهیم نیستند. منازل انحصاری آنها در جزیرۀ بهشت در جوار نزدیک به مقدس&zwnj;ترین گستره است. آنها اغلب در اسندینگتون، &rdquo;آغوش پدر - پسر - روح&ldquo; ظاهر می&zwnj;شوند، جایی که با برادران خود که از کرات دون پایۀ فضا آمده&zwnj;اند معاشرت می&zwnj;کنند.</p>
<p style="direction:rtl">  شما می&zwnj;توانید تصور کنید که پسران آفریننده، که از منشأ پدر - پسر هستند، وایسجرینگتون را به عنوان خانۀ خود تلقی می&zwnj;کنند، اما در این عصر جهان کارکرد خدای هفتگانه چنین نیست. و مشکلات مشابه بسیاری وجود دارند که شما را مبهوت خواهند کرد، زیرا شما برای فهم این چیزهایی که بسیار نزدیک به بهشت هستند قطعاً با دشواریهای بسیاری روبرو خواهید شد. شما همچنین برای رفع این ابهامات نمی&zwnj;توانید به طور موفقیت&zwnj;آمیز دست به استدلال زنید. شما مقدار بسیار اندکی می&zwnj;دانید. و اگر پیرامون کرات پدر بیشتر می&zwnj;دانستید، صرفاً با دشواریهای بیشتری مواجه می&zwnj;شدید، تا این که <em>همه چیز</em> را دربارۀ آنها می&zwnj;دانستید. مرتبت در هر یک از این کرات از طریق خدمت و نیز نوع منشأ به دست می&zwnj;آید، و ممکن است برخی از این گروهبندیهای شخصیتی طی اعصار متوالی جهان از نو طبقه&zwnj;بندی شوند و چنین می&zwnj;شود.</p>
<p style="direction:rtl">  کرات مدار داخلی بیش از این که کرات منزلگاه واقعی باشند به راستی کرات برادرانه یا منزلت هستند. انسانها در هر یک از کرات پدر به استثنای یکی به گونه&zwnj;ای مرتبت دست می&zwnj;یابند. برای مثال: هنگامی که شما انسانها به هاونا می&zwnj;رسید، به شما اجازۀ ورود به اسندینگتون داده می&zwnj;شود، جایی که بسیار مورد خوشامدگویی واقع می&zwnj;شوید، اما اجازه ندارید که از شش کرات مقدس دیگر دیدار کنید. به دنبال عبور شما از نظام بهشت و بعد از پذیرش شما به سپاه نهایت، به شما اجازۀ عزیمت به سونارینگتون داده می&zwnj;شود زیرا شما فرزند خداوند و نیز فرازگرا هستید &mdash; و حتی بیشتر هستید. اما همیشه یک هفتم سونارینگتون، ناحیۀ اسرار ظهور پسران الهی در جسم، باقی خواهد ماند که برای بررسی موشکافانۀ شما گشوده نخواهد بود. آن اسرار هرگز برای فرزندان فرازگرای خداوند آشکار نخواهند شد.</p>
<p style="direction:rtl">  شما سرانجام به اسندینگتون دسترسی کامل و به کرات دیگر پدر به جز دیوینینگتون دسترسی نسبی خواهید داشت. اما حتی هنگامی که اجازه خواهید یافت در پنج کرۀ اسرارآمیز اضافی فرود آیید، بعد از این که یک پایان دهنده شدید، اجازه نخواهید یافت از تمامی مناطق چنین کراتی دیدار کنید. همچنین اجازه نخواهید یافت در کرانه&zwnj;های دیوینینگتون، &rdquo;آغوش پدر&ldquo; فرود آیید، گر چه در &rdquo;دست راست پدر&ldquo; به یقین مکرراً خواهید ایستاد. در سرتاسر ابدیت هرگز هیچ ضرورتی برای حضور شما در کرۀ تنظیم کنندگان فکر به وجود نخواهد آمد.</p>
<p style="direction:rtl">  این کراتِ میعادگاه حیات روحی زمینِ ممنوع هستند، تا جایی که از ما خواسته شده برای ورود به آن فازهای این کرات که به طور کامل خارج از قلمرو تجربه هستند مذاکره نکنیم. شما ممکن است مخلوق کامل شوید، حتی همانطور که پدر جهانی کمال الوهیت است، اما ممکن نیست تمامی اسرار تجربی تمامی رسته&zwnj;های دیگر شخصیتهای جهان را بدانید. هنگامی که آفریننده یک راز تجربی شخصیت مخلوقش را داراست، آفریننده آن راز را با رازداری جاودانه حفظ می&zwnj;کند.</p>
<p style="direction:rtl">  تمامی این اسرار از قرار معلوم برای جمع هیئت اسرار سه&zwnj;گانۀ تعالیت شناخته شده&zwnj;اند. این موجودات فقط از طریق گروههای ویژۀ کره&zwnj;شان به طور کامل شناخته شده&zwnj;اند. آنها به مقدار اندکی توسط رسته&zwnj;های دیگر مورد فهم واقع شده&zwnj;اند. بعد از این که شما به بهشت رسیدید، ده راز تعالیت را که اسندینگتون را هدایت می&zwnj;کنند خواهید دانست و به گونه&zwnj;ای آتشین دوست خواهید داشت. به جز دیوینینگتون، شما همچنین به یک فهم جزئی از اسرار تعالیت در کرات دیگر پدر دست خواهید یافت، گر چه نه به طور کامل همچون اسندینگتون.</p>
<p style="direction:rtl">  اسرار سه&zwnj;گانۀ تعالیت، همانطور که نامشان به آن اشاره دارد، به متعال مربوطند. آنها به همین ترتیب به غائی و به متعال - غائیِ آینده مربوطند. این اسرار تعالیت اسرار متعال و همچنین اسرار غائی، حتی اسرار متعال - غائی هستند.</p>
<div class="c1">
<h4 style="direction:rtl">3- کرات مقدس پسر جاودان</h4></div>

<p style="direction:rtl">  هفت کرات تابناک پسر جاودان کرات هفت مرحلۀ وجود خالص روحی هستند. این کرات درخشنده منبع نور سه&zwnj;گانۀ بهشت و هاونا هستند، و تأثیر آنها عمدتاً، اما نه به طور کامل، به جهان مرکزی محدود است.</p>
<p style="direction:rtl">  در این اقمار بهشت شخصیتی وجود ندارد. از این رو چیز اندکی پیرامون این منزلگاههای خالص روحی وجود دارد که بتوان به شخصیت انسانی و مادی عرضه نمود. به ما آموزش داده شده که این کرات مملو از حیات غیرشخصی موجودات پسر جاودان است. ما استنتاج می&zwnj;کنیم که این وجودها برای خدمت در جهانهای جدید آیندۀ فضای بیرونی در حال گرد آمدن هستند. فیلسوفان بهشت بر این عقیده&zwnj;اند که هر چرخۀ بهشت، در حدود دو میلیارد سال به وقت یورنشیا، شاهد آفرینش ذخیره&zwnj;های اضافۀ این رسته&zwnj;ها در کرات اسرارآمیز پسر جاودان هستند.</p>
<p style="direction:rtl">  تا جایی که من اطلاع دارم، هرگز هیچ شخصیتی در هیچیک از این کرات پسر جاودان نبوده است. من در تمامی تجربۀ طولانیم در ورود و خروج از بهشت هرگز مأموریت نیافته&zwnj;ام که از یکی از این کرات پسر جاودان دیدار کنم. حتی شخصیتهایی که مشترکاً توسط پسر جاودان آفریده شده&zwnj;اند به این کرات نمی&zwnj;روند. استنباط ما این است که انواع ارواح غیرشخصی &mdash; صرف نظر از درصد &mdash; به این منزلگاههای روحی پذیرفته می&zwnj;شوند. با وجود این که من یک شخص هستم و از یک شکل روحی برخوردارم، بدون شک چنین کره&zwnj;ای، حتی اگر اجازه یابم از آن دیدار کنم، برای من تهی و خالی از سکنه به نظر خواهد رسید. شخصیتهای والای روحی به ارضای کنجکاوی بی&zwnj;مقصود، ماجرای صرفاً بی&zwnj;فایده، تسلیم نخواهند شد. در تمامی لحظات مجموعاً آنقدر ماجرای بسیار جالب و هدفمند وجود دارد که اجازۀ به وجود آمدن هر گونه علاقۀ زیاد به آن پروژه&zwnj;هایی را که بیهوده یا غیرواقعی هستند نمی&zwnj;دهد.</p>
<div class="c1">
<h4 style="direction:rtl">4- کرات روح بیکران</h4></div>

<p style="direction:rtl">  میان مدار داخلی هاونا و کرات درخشان پسر جاودان هفت کرات روح بیکران در گردشند، کراتی که توسط اولاد روح بیکران، توسط پسران سه&zwnj;گانه شدۀ شخصیتهای جلال یافتۀ آفریده شده، و توسط سایر انواع موجودات آشکار نشده&zwnj;ای که درگیر ادارۀ مؤثر بسیاری کارهای قلمروهای گوناگون فعالیتهای جهان هستند مسکونی شده&zwnj;اند.</p>
<p style="direction:rtl">  هفت روح استاد نمایندگان عالی و غائی روح بیکران هستند. آنها مقرهای شخصیشان، کانونهای نیرویشان، را در پیرامون بهشت نگاه می&zwnj;دارند، اما تمامی کارکردهایی که به مدیریت آنها و هدایت جهان بزرگ مربوط است در آن هفت کرۀ اجرایی ویژۀ روح بیکران و از آنجا اجرا می&zwnj;شود. هفت روح استاد در واقع چرخ توازن ذهنی - روحی جهان جهانها، یک نیروی تماماً در بر گیرنده، تماماً احاطه کننده، و تماماً هماهنگ کننده هستند که از مکانی مرکزی برخوردارند.</p>
<p style="direction:rtl">  ارواح استاد از این هفت کرات ویژه برای یکدست کردن و تثبیت مدارهای ذهنی - کیهانی جهان بزرگ عمل می&zwnj;کنند. آنها همچنین درگیر برخورد ناهمسان روحی و حضور الوهیتها در سرتاسر جهان بزرگ هستند. واکنشهای فیزیکی یکنواخت، تغییرناپذیر، و همیشه فوری و اتوماتیک هستند. اما حضور تجربی روحی مطابق شرایط بنیادین یا حالات پذیرش روحی که ذاتی اذهان جداگانۀ قلمروها است می&zwnj;باشد.</p>
<p style="direction:rtl">  اتوریتۀ فیزیکی، حضور، و کارکرد در تمامی جهانها، کوچک یا بزرگ، تغییرناپذیر است. عامل دگرسان کننده در حضور روحی، یا واکنش، ناهمسانیِ در حال نوسان در شناخت و پذیرش آن توسط مخلوقات دارای اراده است. نظر به این که حضور روحی الوهیت مطلق و وجودگرایانه به هیچ وجه توسط برخوردهای وفادارانه یا غیروفادارانه از سوی موجودات خلق شده تحت تأثیر واقع نمی&zwnj;شود، در همان حال حقیقت دارد که حضور کنشی الوهیتِ کمتر از مطلق و تجربی قطعاً و به طور مستقیم توسط تصمیمات، انتخابها، و برخوردهای ارادی چنین موجودات آفریده شدۀ متناهی &mdash; توسط وفاداری و فداکاری هر موجود، سیاره، سیستم، کوکبه، یا جهان &mdash; تحت تأثیر واقع می&zwnj;شود. اما این حضور روحانی الوهیت بلهوسانه یا خودسرانه نیست. ناهمسانی تجربی آن ذاتی عطیۀ ارادۀ آزاد مخلوقات شخصی است.</p>
<p style="direction:rtl">  عامل تعیین کننده در تفاوت حضور روحی در قلوب و اذهان خود شما است و مبتنی بر طریقۀ انتخابی خودتان، بر تصمیمات اذهان شما، و در مصمم بودن عزم خود شما است. این تفاوت، ذاتی واکنشهای ارادۀ آزاد موجودات هوشمند شخصی است، موجوداتی که پدر جهانی مقرر داشته که این آزادی در انتخاب را اعمال کنند. و الوهیتها همواره نسبت به کاهش و جاری ساختن ارواح خود در برآورده نمودن و ارضای شرایط و مطالبات این تفاوت در انتخاب مخلوق ثابت قدمند. آنها در پاسخ به یک میل صادقانه حضور خود را بیشتر عطا می&zwnj;کنند و باز هنگامی که مخلوقاتشان در اعمال نمودن آزادی انتخاب عطا شدۀ الهی در جهت مغایر تصمیم می&zwnj;گیرند، خود را از صحنه عقب می&zwnj;کشند. و بدین ترتیب روح الوهیت به طور فروتنانه مطیع انتخاب مخلوقات عالم می&zwnj;شود.</p>
<p style="direction:rtl">  منزلگاههای اجرایی هفت روح استاد در واقع مقر مرکزی بهشتی هفت ابرجهان و بخشهای مربوطۀ آنها در فضای بیرونی است. هر روح استاد سرپرستی یک ابرجهان را به عهده دارد، و هر یک از این هفت کرات به طور منحصر به فرد به یکی از ارواح استاد تخصیص یافته است. عملاً هیچ فازی از مدیریت زیر - بهشتی هفت ابرجهان وجود ندارد که در این کراتِ مدیریت برایش تدارک دیده نشده باشد. آنها به صورت کرات انحصاری پدر یا پسر نیستند، و گر چه وضعیت اقامتی به موجودات بومی و به آنهایی که در آنجا کار می&zwnj;کنند محدود می&zwnj;شود، این هفت سیارۀ اداری همیشه به روی تمامی موجوداتی که مایل به دیدار از آنها هستند و ابزار ضروری عبور را در اختیار دارند گشوده&zwnj;اند.</p>
<p style="direction:rtl">  برای من، این کرات مدیریت جالب&zwnj;ترین و مسحور کننده&zwnj;ترین نقاط خارج از بهشت هستند. در هیچ مکان دیگری در جهان پهناور کسی نمی&zwnj;تواند چنین فعالیتهای متنوعی را مشاهده کند که بسیاری از رسته&zwnj;های گوناگون موجودات زنده را که در بسیاری سطوح متنوع به کارکردها مربوطند شامل شود، حرفه&zwnj;هایی که به یک باره مادی، عقلانی، و روحی هستند. هنگامی که من برای مدتی در مرخصی هستم، اگر بر حسب اتفاق در بهشت یا هاونا باشم، معمولاً به یکی از این کرات پرتکاپوی هفت روح استاد می&zwnj;روم تا در آنجا با چنین صحنه&zwnj;های تماشایی از کار، جانفشانی، وفاداری، خرد، و ثمربخشی ذهن خود را الهام بخشم. من در هیچ جای دیگر نمی&zwnj;توانم چنین ارتباط متقابل شگرف از کارکردهای شخصیتها را در کلیۀ هفت سطوح واقعیت جهان مشاهده کنم. و من همیشه به واسطۀ فعالیتهای آنهایی که به خوبی می&zwnj;دانند چگونه کارهای خود را انجام دهند، و بسیار جانانه از انجام آن لذت برند برانگیخته می&zwnj;شوم.</p>
<p style="direction:rtl">  [ارائه شده توسط یک کامل کنندۀ خرد که توسط قدمای ایامها در یوورسا مأموریت یافته بدین گونه عمل کند.]</p>
</body>
</html>
