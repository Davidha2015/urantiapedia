<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2018 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 14 - ان مرکزی و الهی</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">نسخۀ پیشنویس</span></h1>
</div>
 <div class="c1">
 <h1 style="direction:rtl">کتاب یورنشیا</h1>
</div>
<div class="c1">
<h4 style="direction:rtl">مقالۀ 14</h4>
</div>
<div class="c1">
<h4 style="direction:rtl">جهان مرکزی و الهی</h4>
</div>

<p style="direction:rtl">  جهان کامل و الهی مرکز تمامی آفرینش را اشغال می&zwnj;کند. آن هسته&zwnj;ای جاودانه است که آفرینشهای پهناور زمان و فضا به دور آن می&zwnj;چرخند. بهشت جزیرۀ هسته&zwnj;ایِ غول&zwnj;آسای ثبات مطلق است که دقیقاً در قلب جهان شکوهمند جاودان به طور بی&zwnj;حرکت قرار گرفته است. این خانوادۀ مرکزی سیاره&zwnj;ای هاونا نام دارد و از جهان محلی نبادان فاصلۀ بسیار دارد. آن از ابعاد غول&zwnj;آسا و جرم تقریباً غیرقابل باوری برخوردار است و شامل یک میلیارد کراتی که دارای زیبایی غیرقابل تصور و شکوه عالی هستند می&zwnj;باشد، اما عظمت واقعی این آفرینش پهناور به راستی فراتر از درک ذهن بشری است.</p>
<p style="direction:rtl">  این یگانه و تنها مجموعۀ کرات سازمان یافته، کامل، و تثبیت شده است. این یک جهان تماماً آفریده شده و کامل است. آن یک پیدایش تکاملی نیست. این هستۀ جاودانۀ کمال است که مجموعۀ بی&zwnj;پایان جهانها که تجربۀ شگرف تکاملی را تشکیل می&zwnj;دهند به دور آن می&zwnj;چرخد، تجربۀ بی&zwnj;پروای پسران آفرینندۀ خداوند که کپیه&zwnj;برداری از جهان الگو که کمال ایده&zwnj;آل الهی، نهایت متعالی، واقعیت غائی، و کمال جاودانه می&zwnj;باشد را در زمان و تولید مجدد آن را در فضا آرزو می&zwnj;کنند.</p>
<div class="c1">
<h4 style="direction:rtl">1- سیستم بهشت - هاوُنا</h4></div>

<p style="direction:rtl">  از کرانه&zwnj;های بیرونی بهشت تا مرزهای درونی هفت ابرجهان هفت حالت و حرکت فضایی زیرین وجود دارد:</p>
<blockquote>
<p style="direction:rtl">  1- ناحیه&zwnj;های ساکت میان فضایی که با بهشت تماس دارند.</p>
<p style="direction:rtl">  2- پیشروی سه مدار بهشت و هفت مدار هاونا در جهت عقربۀ ساعت.</p>
<p style="direction:rtl">  3- ناحیۀ نیمه ساکت فضایی که مدارهای هاونا را از اجرام تاریک جاذبه&zwnj;دار جهان مرکزی جدا می&zwnj;سازد.</p>
<p style="direction:rtl">  4- کمربند درونی اجرام تاریک جاذبه&zwnj;دار که در خلاف جهت عقربۀ ساعت حرکت می&zwnj;کنند.</p>
<p style="direction:rtl">  5- دومین ناحیۀ ویژۀ فضایی که دو مسیر فضایی اجرام تاریک جاذبه&zwnj;دار را تقسیم می&zwnj;سازد.</p>
<p style="direction:rtl">  6- کمربند بیرونی اجرام تاریک جاذبه&zwnj;دار، که در جهت عقربۀ ساعت به دور بهشت می&zwnj;گردند.</p>
<p style="direction:rtl">  7- یک ناحیۀ سوم فضایی &mdash; یک ناحیۀ نیمه ساکت &mdash; که کمربند بیرونی اجرام تاریک جاذبه&zwnj;دار را از درونی&zwnj;ترین مدارهای هفت ابرجهان جدا می&zwnj;سازد.</p>
</blockquote>
<p style="direction:rtl">  یک میلیارد کرات هاونا در هفت مدار هم مرکز قرار گرفته&zwnj;اند و به طور بلافصل سه مدار اقمار بهشت را احاطه کرده&zwnj;اند. بیش از سی و پنج میلیون کره در درونی&zwnj;ترین مدار هاونا و بیش از دویست و چهل و پنج میلیون در بیرونی&zwnj;ترین، و تعدادی متناسب میان آنها وجود دارد. هر مدار متفاوت است، اما همگی به طور کامل متوازن و به طور بدیع سازمان یافته&zwnj;اند، و هر یک توسط یک نمایندگی ویژۀ روح بیکران، یکی از هفت ارواح مدارها مورد استیلا واقع شده است. این روح غیر شخصی علاوه بر کارکردهای دیگر ادارۀ امور آسمانی را در سرتاسر هر مدار هماهنگی می&zwnj;کند.</p>
<p style="direction:rtl">  مدارهای سیاره&zwnj;ای هاونا روی هم قرار نگرفته&zwnj;اند. کرات آنها به صورت یک حرکت خطی منظم یکدیگر را دنبال می&zwnj;کنند. جهان مرکزی در یک سطح صاف پهناور که در بر گیرندۀ ده واحد هم مرکز باثبات می&zwnj;باشد &mdash; سه مدار کرات بهشت و هفت مدار کرات هاونا &mdash; به دور جزیرۀ ساکن بهشت می&zwnj;گردد. از نظر فیزیکی مدارهای هاونا و بهشت همگی یکی و یک سیستم هستند. جدایی آنها به دلیل به رسمیت شناختن جدایی کارکردی و اداری است.</p>
<p style="direction:rtl">  در بهشت زمان به حساب نمی&zwnj;آید. توالی رخدادهای پی در پی ذاتی برداشتهای آنهایی است که بومی جزیرۀ مرکزی هستند. اما زمان مربوط به مدارهای هاونا و موجودات بیشماری است که هم منشأ آسمانی و هم زمینی دارند و در آنجا اقامت می&zwnj;کنند. هر کرۀ هاونا زمان محلی خود را دارد که توسط مدارش تعیین شده است. تمامی کرات یک مدار مشخص همان طول سال را دارند زیرا به طور یکنواخت به دور بهشت می&zwnj;گردند، و طول این سالهای سیاره&zwnj;ای از بیرونی&zwnj;ترین تا درونی&zwnj;ترین مدار کاهش می&zwnj;یابد.</p>
<p style="direction:rtl">  علاوه بر زمان مدار هاونا، روز استاندارد بهشت - هاوُنا و سایر نامگذاریهای مربوط به زمان وجود دارند که در هفت اقمار بهشتی روح بیکران تعیین می&zwnj;شوند و از آنجا ارسال می&zwnj;شوند. روز استاندارد بهشت - هاونا بر مبنای طول زمانی است که منزلگاههای سیاره&zwnj;ای مدار اول یا درونی هاونا نیاز دارند تا یک دور کامل را گرداگرد جزیرۀ بهشت کامل کنند. و گر چه سرعت آنها خارق&zwnj;العاده است، به سبب وضعیت آنها میان اجرام تاریک جاذبه&zwnj;دار و بهشتِ بسیار عظیم، تقریباً هزار سال لازم است که این کرات مدار خود را کامل کنند. شما به طور ناخواسته حقیقت را خواندید هنگامی که چشمانتان به این گفته برخورد کرد: &rdquo;هزار سال در نظر خداوند همچون یک روز، و چون پاسی از شب است.&ldquo; یک روز بهشت - هاونا فقط هفت دقیقه، و سه و یک هشتم ثانیه کمتر از یک هزار سال کبیسه به تقویم کنونی یورنشیا است.</p>
<p style="direction:rtl">  این روز بهشت - هاونا زمان استاندارد اندازه&zwnj;گیری وقت برای هفت ابرجهان است، گر چه هر یک استانداردهای زمانی درونی خود را حفظ می&zwnj;کند.</p>
<p style="direction:rtl">  در کرانه&zwnj;های بیرونی این جهان پهناور مرکزی، در آن دورها در ماوراءِ هفتمین کمربند کرات هاونا، یک تعداد باور نکردنی از اجرام غول&zwnj;آسای تاریک جاذبه&zwnj;دار در گردشند. این اجرام تاریک بیشمار در بسیاری ویژگیها کاملاً متفاوت از اجرام فضایی دیگر هستند. آنها حتی در شکل بسیار متفاوتند. این اجرام تاریک جاذبه&zwnj;دار نه نور را منعکس می&zwnj;کنند و نه جذب می&zwnj;کنند. آنها نسبت به انرژی فیزیکی نوری واکنش&zwnj;ناپذیر هستند، و چنان به طور کامل هاونا را احاطه کرده و می&zwnj;پوشانند که آن را حتی از دید جهانهای نزدیک زمان و فضا نیز مخفی نگاه می&zwnj;دارند.</p>
<p style="direction:rtl">  کمربند بزرگ اجرام تاریک جاذبه&zwnj;دار از طریق یک تداخل ویژۀ فضایی به دو مدار برابر بیضی شکل تقسیم شده است. کمربند درونی در خلاف جهت حرکت عقربۀ ساعت می&zwnj;چرخد. کمربند بیرونی در جهت حرکت عقربۀ ساعت می&zwnj;چرخد. این جهت&zwnj;های متناوب حرکت، به علاوۀ جرم خارق&zwnj;العادۀ اجرام تاریک، چنان به طور مؤثر خطوط جاذبۀ هاونا را برابر می&zwnj;سازند که جهان مرکزی را یک آفرینش به لحاظ فیزیکی متوازن و کاملاً باثبات می&zwnj;کنند.</p>
<p style="direction:rtl">  ترتیب حرکت جمعی درونی اجرام تاریک جاذبه&zwnj;دار لوله&zwnj;ای است، و شامل سه گروه دایره&zwnj;ای شکل می&zwnj;شود. یک برش عرضی این مدار سه دایرۀ هم مرکز با غلظت تقریباً برابر را به نمایش می&zwnj;گذارد. آرایش مدار بیرونی اجرام تاریک جاذبه&zwnj;دار عمودی است، و ده هزار بار بالاتر از مدار درونی است. قطر بالایی - پایینی مدار بیرونی پنجاه هزار برابر قطر عرضی است.</p>
<p style="direction:rtl">  فضای بینابین که میان این دو مدار اجرام جاذبه&zwnj;دار وجود دارد از این نظر <em>ویژه</em> است که هیچ چیز مثل آن در جای دیگر در تمامی جهان پهناور پیدا نمی&zwnj;شود. این ناحیه به واسطۀ حرکتهای عظیم موجی شکل بالا و پایین رونده تعیین ویژگی می&zwnj;شود و توسط فعالیتهای عظیم انرژی از یک نوع ناشناخته فرا گرفته شده است.</p>
<p style="direction:rtl">  به عقیدۀ ما، هیچ چیز مثل اجرام تاریک جاذبه&zwnj;دارِ جهان مرکزی تکامل آیندۀ سطوح فضایی بیرونی را تعیین ویژگی نمی&zwnj;کند. ما این حرکتهای جمعی متناوب اجرام حیرت&zwnj;انگیز جاذبه - متوازن کننده را در جهان بنیادین بی&zwnj;نظیر تلقی می&zwnj;کنیم.</p>
<div class="c1">
<h4 style="direction:rtl">2- قانون اساسی هاوُنا</h4></div>

<p style="direction:rtl">  موجودات روحی در فضای مه&zwnj;آلود زندگی نمی&zwnj;کنند. آنها در کرات ملکوتی اقامت ندارند. آنها در کرات واقعی که حاوی یک طبیعت مادی هستند سکونت دارند، کراتی که درست به اندازۀ آنهایی که انسانها رویشان زندگی می&zwnj;کنند واقعی هستند. کرات هاونا واقعی و راستین هستند، گر چه مادۀ واقعی آنها از سازمان مادی سیارات هفت ابرجهان متفاوت است.</p>
<p style="direction:rtl">  واقعیتهای فیزیکی هاونا نمایانگر یک نوع از سازماندهی انرژی است که از هر صورت غالب در جهانهای تکاملی فضا به طور بنیادین متفاوت است. انرژیهای هاونا سه&zwnj;گانه&zwnj;اند. واحدهای ابرجهانیِ انرژی - ماده در بر گیرندۀ یک شارژ انرژی دوگانه&zwnj;اند، گر چه یک شکل از انرژی در فازهای منفی و مثبت وجود دارد. آفرینش جهان مرکزی سه&zwnj;گانه است (تثلیث). آفرینش یک جهان محلی (به طور مستقیم) دوگانه است، توسط یک پسر آفریننده و یک روح آفرینشگر.</p>
<p style="direction:rtl">  مادۀ هاونا شامل سازماندهی دقیقاً یک هزار عنصر سادۀ شیمیایی و کارکرد توازن یافتۀ هفت شکل از انرژی هاونا است. هر یک از این انرژیهای ساده هفت فاز انگیزش را متجلی می&zwnj;سازند، طوری که بومیهای هاونا به چهل و نه محرک حسی متفاوت واکنش نشان می&zwnj;دهند. به عبارت دیگر، اگر از یک نقطه نظر صرفاً فیزیکی نگریسته شود، بومیهای جهان مرکزی دارای چهل و نه شکل ویژۀ حسی هستند. حسهای مورانشیا هفتاد عدد هستند، و عکس&zwnj;العمل واکنشی رده&zwnj;های بالاتر روحی در انواع موجودات مختلف از هفتاد تا دویست و ده عدد متفاوت است.</p>
<p style="direction:rtl">  هیچیک از موجودات فیزیکی جهان مرکزی برای مردم یورنشیا قابل رویت نیستند. و هیچیک از محرکهای فیزیکی آن کرات بسیار دوردست در جمع ارگانهای حسی شما واکنشی به وجود نمی&zwnj;آورند. اگر یک انسان یورنشیا را بتوان به هاونا انتقال داد، در آنجا ناشنوا، نابینا، و به کلی فاقد تمامی واکنشهای حسی دیگر می&zwnj;باشد. او فقط می&zwnj;تواند به صورت یک موجود محدود خودآگاه عمل کند که از تمامی محرکهای محیطی و تمامی واکنشهای نسبت به آنها محروم است.</p>
<p style="direction:rtl">  پدیده&zwnj;های فیزیکی و واکنشهای روحی بیشماری در آفرینش مرکزی رخ می&zwnj;دهند که در کراتی نظیر یورنشیا ناشناخته&zwnj;اند. سازمان بنیادین یک آفرینش سه&zwnj;گانه به طور کامل متفاوت از ساختار دوگانۀ جهانهای آفرینش یافتۀ زمان و فضا است.</p>
<p style="direction:rtl">  قانون طبیعی تماماً بر مبنایی کاملاً متفاوت از سیستمهای دوگانۀ انرژی آفرینشهای در حال تکامل هماهنگی می&zwnj;شود. تمامی جهان مرکزی مطابق سیستم سه&zwnj;گانۀ کنترل کامل و متقارن سازماندهی شده است. در سرتاسر تمامی سیستم بهشت - هاونا یک توازن کامل میان تمامی واقعیتهای کیهانی و تمامی نیروهای روحی حفظ شده است. بهشت با یک کنترل مطلق آفرینش مادی، انرژیهای فیزیکی این جهان مرکزی را به طور کامل تنظیم و حفظ می&zwnj;کند. پسر جاودان به عنوان بخشی از استیلای روحی تماماً احاطه کننده&zwnj;اش، به کاملترین صورت وضعیت روحی تمامی کسانی را که در هاونا اقامت دارند حفظ می&zwnj;کند. در بهشت هیچ چیز آزمایشی نیست، و سیستم بهشت - هاونا بخشی از کمال خلاق است.</p>
<p style="direction:rtl">  جاذبۀ جهانی روحی پسر جاودان به گونه&zwnj;ای شگفت&zwnj;انگیز در سرتاسر جهان مرکزی فعال است. تمامی ارزشهای روحی و شخصیتهای روحانی به طور بی&zwnj;وقفه به سمت داخل به سوی منزلگاه خدایان کشیده می&zwnj;شوند. این میل به سوی خداوند شدید و گریزناپذیر است. تمایل شدید به نیل به خداوند در جهان مرکزی شدیدتر است، نه به این علت که جاذبۀ روحی نسبت به جهانهای پیرامون قوی&zwnj;تر است، بلکه به این علت که آن موجوداتی که به هاونا دست یافته&zwnj;اند به طول کاملتر روحانی شده و لذا نسبت به عمل پیوسته موجود کشش جاذبۀ روحی جهانی پسر جاودان واکنشمندترند.</p>
<p style="direction:rtl">  به همین ترتیب روح بیکران تمامی ارزشهای عقلانی را به سوی بهشت جلب می&zwnj;کند. در سرتاسر جهان مرکزی جاذبۀ ذهنی روح بیکران در ارتباط با جاذبۀ روحی پسر جاودان عمل می&zwnj;کند، و اینها به همراه هم اشتیاق جمعی ارواح فراز یابنده را برای یافتن خداوند، برای دستیابی به الوهیت، برای رسیدن به بهشت، و برای شناختن پدر تشکیل می&zwnj;دهند.</p>
<p style="direction:rtl">  هاونا یک جهان به لحاظ روحانی کامل و از نظر فیزیکی باثبات است. کنترل و ثبات متوازن جهان مرکزی به نظر کامل می&zwnj;رسد. هر چیز فیزیکی یا روحی کاملاً قابل پیش&zwnj;بینی است، اما پدیدۀ ذهن و ارادۀ شخصیت چنین نیستند. استنباط ما چنین است که رخ دادن گناه غیرممکن به نظر می&zwnj;رسد، اما ما بر این اساس چنین برداشت می&zwnj;کنیم که مخلوقات بومی برخوردار از ارادۀ آزاد هاونا هرگز نسبت به تخلف از خواست الوهیت گناهکار نبوده&zwnj;اند. در سرتاسر تمامی ابدیت این موجودات آسمانی به طور مداوم به جاودانه&zwnj;های ایامها وفادار بوده&zwnj;اند. گناه نیز در هیچ مخلوقی که به عنوان یک رهنورد در هاونا وارد شده پدیدار نگشته است. هرگز هیچ موردی از رفتار ناشایسته توسط هیچ مخلوقی از هر گروه از شخصیتهایی که تاکنون در جهان مرکزی هاونا آفریده شده، یا به آن پذیرفته شده&zwnj;اند وجود نداشته است. روشها و شیوه&zwnj;های انتخاب در جهانهای زمان چنان کامل و الهی هستند که مطابق اسناد هاونا هرگز خطایی رخ نداده است. هیچ اشتباهی تاکنون به وقوع نپیوسته است. هیچ روان فرازگرایی تاکنون به طور زود هنگام به جهان مرکزی پذیرفته نشده است.</p>
<div class="c1">
<h4 style="direction:rtl">3- کرات هاوُنا</h4></div>

<p style="direction:rtl">  در رابطه با دولت جهان مرکزی، هیچ دولتی وجود ندارد. هاونا چنان به طور بدیع کامل است که به هیچ سیستم عقلانی دولتی نیازی نیست. دادگاههایی که به طور مرتب تشکیل شوند وجود ندارند، و مجامع قضایی نیز وجود ندارند. هاونا فقط به سرپرستی اداری نیاز دارد. در اینجا اوج ایده&zwnj;آلهای حکومت <em>بر خود</em> راستین را می&zwnj;توان مشاهده نمود.</p>
<p style="direction:rtl">  در میان چنین موجودات هوشمند کامل و نزدیک به کامل نیازی به دولت نیست. آنها احتیاجی به نظارت ندارند، چرا که آنها موجودات کامل بومی هستند که در میان مخلوقات تکاملی که مدتهای مدید از عبورشان از داوریهای موشکافانۀ عالی ابرجهانها می&zwnj;گذرد پراکنده شده&zwnj;اند.</p>
<p style="direction:rtl">  سرپرستی اداری هاونا اتوماتیک نیست، اما به طور شگفت&zwnj;انگیز کامل و به طور الهی مؤثر است. آن عمدتاً سیاره&zwnj;ای است و به عهدۀ جاودانۀ ایامهای مقیم آنجا سپرده شده است. هر کرۀ هاونا توسط یکی از این شخصیتهای تثلیث - منشأ سرپرستی می&zwnj;شود. جاودانه&zwnj;های ایامها آفریننده نیستند، اما مدیران کاملی هستند. آنها با مهارت عالی آموزش می&zwnj;دهند و فرزندان سیاره&zwnj;ای خود را با یک کمال خردمندانه که تا حد مطلق بودن است هدایت می&zwnj;کنند.</p>
<p style="direction:rtl">  یک میلیارد کرات جهان مرکزی کرات آموزشی شخصیتهای عالی رتبه&zwnj;ای را تشکیل می&zwnj;دهند که بومی بهشت و هاونا می&zwnj;باشند و علاوه بر آن برای مخلوقات فرازگرای کرات تکاملی زمان به عنوان عرصۀ سنجش به کار گرفته می&zwnj;شوند. در اجرای طرح بزرگ پدر جهانی برای صعود مخلوق، رهنوردان زمان در کرات پذیرش مدار بیرونی یا هفتم فرود آورده می&zwnj;شوند، و به دنبال آموزش افزایش یافته و تجربۀ گسترده، سیاره به سیاره، و دایره به دایره به طور تدریجی به سوی داخل پیش برده می&zwnj;شوند، تا این که سرانجام به الوهیتها دست می&zwnj;یابند و به اقامت در بهشت نائل می&zwnj;شوند.</p>
<p style="direction:rtl">  در حال حاضر گر چه کرات هفت مدار در تمامیت شکوه آسمانی&zwnj;شان حفظ می&zwnj;شوند، فقط در حدود یک در صد از تمامی ظرفیت سیاره&zwnj;ای در کار پیشبرد طرح جهانی پدر برای صعود انسان مورد استفاده قرار می&zwnj;گیرد. در حدود یک دهم یک در صد از مساحت این کرات غول&zwnj;آسا به زندگی و فعالیتهای سپاه نهایت تخصیص یافته است، موجوداتی که برای ابد در نور و حیات استقرار یافته و اغلب در کرات هاونا اقامت گزیده و خدمت می&zwnj;کنند. این موجودات والا منزلگاههای شخصی خود را در بهشت دارند.</p>
<p style="direction:rtl">  ساختار سیاره&zwnj;ای کرات هاونا تماماً متفاوت از ساختار کرات تکاملی و سیستمهای فضا است. در هیچ جای دیگر در تمامی جهان بزرگ به کارگیری چنین کرات غول&zwnj;آسایی به عنوان کرات مسکونی مناسب نیست. ساختار فیزیکی سه&zwnj;گانه، علاوه بر تأثیر متوازن کنندۀ اجرام عظیم تاریک جاذبه&zwnj;دار، این را میسر می&zwnj;سازد که نیروهای فیزیکی را کاملاً برابر نمود و چنان به طور بدیع کششهای متنوع این آفرینش عظیم را متوازن ساخت. ضد جاذبه نیز در سازمان کارکردهای مادی و فعالیتهای روحی این کرات عظیم به کار گرفته می&zwnj;شود.</p>
<p style="direction:rtl">  معماری، روشنایی، و گرما، و نیز تزیینات بیولوژیک و هنرمندانۀ کرات هاونا کاملاً فراتر از بیشترین حد ممکن تخیل بشری است. به شما نمی&zwnj;توان چیز زیادی پیرامون هاونا گفت. برای فهم زیبایی و شکوه آن شما باید آن را ببینید. اما رودخانه&zwnj;ها و دریاچه&zwnj;های واقعی در این کرات کامل وجود دارند.</p>
<p style="direction:rtl">  این کرات از نظر روحی به طور ایده&zwnj;آل مزین شده&zwnj;اند. آنها به منظور منزل دادن رسته&zwnj;های بیشماری از موجودات مختلف که در جهان مرکزی کار می&zwnj;کنند به گونه&zwnj;ای مناسب سازگار شده&zwnj;اند. در این کرات زیبا فعالیتهای چندگانه&zwnj;ای به وقوع می&zwnj;پیوندد که بسیار فراتر از درک بشری است.</p>
<div class="c1">
<h4 style="direction:rtl">4- مخلوقات جهان مرکزی</h4></div>

<p style="direction:rtl">  هفت شکل بنیادین از چیزها و موجودات زنده در کرات هاونا وجود دارند، و هر یک از این اشکال بنیادین در سه فاز بارز موجود هستند. هر یک از این سه فاز به هفتاد بخش اصلی تقسیم شده است، و هر بخش اصلی در بر گیرندۀ یک هزار بخش فرعی است، و باز بخشهای کوچکتر دیگر، و غیره هستند. این گروههای بنیادین حیات را می&zwnj;توان به صورت زیرین طبقه&zwnj;بندی نمود:</p>
<blockquote>
<p style="direction:rtl">  1- ماتریال.</p>
<p style="direction:rtl">  2- مورانشیایی.</p>
<p style="direction:rtl">  3- روحی.</p>
<p style="direction:rtl">  4- ابسونایتی.</p>
<p style="direction:rtl">  5- غائی.</p>
<p style="direction:rtl">  6- هم مطلق.</p>
<p style="direction:rtl">  7- مطلق.</p>
</blockquote>
<p style="direction:rtl">  فرسایش و مرگ بخشی از چرخۀ حیات در کرات هاونا نیست. در جهان مرکزی چیزهای بدوی&zwnj;تر زنده تحت دگردیسی مادیت&zwnj;یابی قرار می&zwnj;گیرند. آنها شکل و نمود عوض می&zwnj;کنند، اما از طریق روند فرسایشی و مرگ سلولی تجزیه نمی&zwnj;شوند.</p>
<p style="direction:rtl">  بومیهای هاونا همگی فرزندان تثلیث بهشت هستند. آنها فاقد والدین مخلوق هستند، و موجودات غیرتولید مثل کننده هستند. ما نمی&zwnj;توانیم آفرینش این شهروندان جهان مرکزی را تصویر کنیم، موجوداتی که هرگز آفریده نشده&zwnj;اند. تمامی داستان آفرینش هاونا تلاشی برای عرضۀ واقعیت ابدیت به زمان - فضا است که هیچ رابطه&zwnj;ای با زمان یا فضا، آنطور که انسان فانی آنها را می&zwnj;فهمد، ندارد. اما باید به فلسفۀ بشری یک نقطۀ آغاز بدهیم. حتی شخصیتهایی که بسیار بالاتر از سطح بشری هستند به درکی از &rdquo;آغازها&ldquo; نیاز دارند. با این وجود، سیستم بهشت- هاونا جاودانه است.</p>
<p style="direction:rtl">  بومیهای هاونا، به همان صورت که سایر رسته&zwnj;های شهروندی دائم در کرات مربوطۀ زادگاه خود اقامت می&zwnj;گزینند، در یک میلیارد کرات جهان مرکزی زندگی می&zwnj;کنند. همانطور که رستۀ مادی فرزندی در کارکرد مادی، عقلانی، و معنوی یک میلیارد سیستم محلی در یک ابرجهان ادامۀ حیات می&zwnj;دهد، تا اندازۀ زیادی، بومیهای هاونا در یک میلیارد کرات جهان مرکزی زندگی و عمل می&zwnj;کنند. شما ممکن است بتوانید این ساکنان هاونا را به عنوان مخلوقات مادی، به این مفهوم که کلمۀ &rdquo;مادی&ldquo; بتواند برای توصیف واقعیتهای فیزیکی جهان الهی بسط داده شود، در نظر بگیرید.</p>
<p style="direction:rtl">  حیاتی وجود دارد که بومی هاونا است و به واسطۀ خود و به خودی خود از اهمیت برخوردار است. ساکنان هاونا به طرق بسیار به فرودگرایان بهشت و فرازگرایان ابرجهان خدمت می&zwnj;کنند، اما آنها همچنین طوری زندگی می&zwnj;کنند که در جهان مرکزی بی&zwnj;نظیر است و کاملاً جدای از بهشت یا ابرجهان دارای مفهوم نسبی است.</p>
<p style="direction:rtl">  همانطور که پرستش فرزندان با ایمان کرات تکاملی رضایت مهر&zwnj;آمیز پدر جهانی را برآورده می&zwnj;سازد، پرستش والای مخلوقات هاونا ایده&zwnj;آلهای کامل زیبایی و حقیقت الهی را ارضا می&zwnj;کند. همانطور که انسان فانی برای انجام خواست خداوند تلاش می&zwnj;کند، این موجودات جهان مرکزی برای برآوردن اهداف عالی تثلیث بهشت زندگی می&zwnj;کنند. آنها در سرشت باطنی خود خواست خداوند <em>هستند</em>. انسان به خاطر خوبی خداوند شادمانی می&zwnj;کند، هاونایی&zwnj;ها به دلیل زیبایی الهی به وجد می&zwnj;آیند، حال آن که هر دوی شما از کار آزادیِ حقیقت زنده لذت می&zwnj;برید.</p>
<p style="direction:rtl">  هاونایی&zwnj;ها هم از حال انتخابی و هم از سرنوشتهای متعلق به آیندۀ آشکار نشده برخوردارند. و برای مخلوقات بومی پیشرفتی وجود دارد که ویژۀ جهان مرکزی است، پیشرفتی که نه در بر گیرندۀ صعود به بهشت است و نه رخنۀ ابرجهانها. این پیشرفت به مرتبت بالاتر هاونا را می&zwnj;توان به صورت زیرین توصیف نمود:</p>
<blockquote>
<p style="direction:rtl">  1- پیشرفت تجربی به سوی بیرون از مدار اول به هفتم.</p>
<p style="direction:rtl">  2- پیشرفت به سوی درون از مدار هفتم به اول.</p>
<p style="direction:rtl">  3- پیشرفت درون مداری &mdash; پیشرفت در حیطۀ کرات یک مدار مشخص.</p>
</blockquote>
<p style="direction:rtl">  علاوه بر بومیهای هاونا، ساکنان جهان مرکزی در بر گیرندۀ طبقات بیشمار موجودات نمونه برای گروههای متنوع جهان هستند &mdash; مشاوران، مدیران، و آموزگاران نوع خود و برای نوع خود در سرتاسر آفرینش. تمامی موجودات در تمامی جهانها در ردیف نوعی از مخلوقی نمونه که در برخی از یک میلیارد کرات هاونا زندگی می&zwnj;کند شکل یافته&zwnj;اند. حتی انسانهای زمان از هدف و ایده&zwnj;آلهای خود برای وجود آفرینشی&zwnj;شان در مدارهای بیرونی این کرات نمونۀ والا برخوردارند.</p>
<p style="direction:rtl">  سپس آن موجوداتی هستند که به پدر جهانی دست یافته&zwnj;اند، و اجازه دارند بروند و بیایند، و به اینجا و آنجا در جهانها در مأموریتهای حاوی خدمت ویژه گمارده شده&zwnj;اند. و در هر کرۀ هاونا کاندیداهای کمال یافت می&zwnj;شوند، آنهایی که به لحاظ فیزیکی به جهان مرکزی دست یافته&zwnj;اند، اما هنوز به آن پیشرفت روحانی که آنان را قادر سازد دعوی اقامت بهشت را داشته باشند دست نیافته&zwnj;اند.</p>
<p style="direction:rtl">  روح بیکران از طریق گروهی از شخصیتها در کرات هاونا نمایندگی می&zwnj;شود، موجوداتی متین و سرفراز، که جزئیات امور بغرنج عقلانی و روحانی جهان مرکزی را سرپرستی می&zwnj;کنند. در این کرات کمال الهی آنها کارهایی را که مربوط به کارکرد معمول این آفرینش پهناور می&zwnj;باشد به انجام می&zwnj;رسانند. علاوه بر آن، کارهای چندگانۀ تدریس، آموزش، و خدمت به تعداد عظیمی از مخلوقات فرازگرایی را که از کرات تاریک فضا به شکوه فراز یافته&zwnj;اند پیش می&zwnj;برند.</p>
<p style="direction:rtl">  گروههای بیشماری از موجودات که بومی سیستم بهشت - هاونا هستند وجود دارند که به هیچ وجه مستقیماً به طرح فراز نیل مخلوق به کمال مربوط نیستند. از این رو آنها از طبقه&zwnj;بندی شخصیتها که به نژادهای انسانی عرضه شد حذف شده&zwnj;اند. فقط گروههای اصلی موجودات فوق بشری و آن رسته&zwnj;هایی که مستقیماً به تجربۀ بقای شما مربوطند در اینجا ارائه شده&zwnj;اند.</p>
<p style="direction:rtl">  هاونا مملو از حیات تمامی فازهای موجودات هوشمند است که در تلاشهایشان برای دستیابی به سطوح بالاتر فهم الوهیت و قدردانی وسیع از معانی متعالی، ارزشهای غائی، و واقعیت مطلق، در آنجا در صدد پیشروی از مدارهای پایین&zwnj;تر به بالاتر هستند.</p>
<div class="c1">
<h4 style="direction:rtl">5- زندگی در هاوُنا</h4></div>

<p style="direction:rtl">  شما در طول حیات اولیۀ وجود مادیتان در یورنشیا از میان یک آزمون کوتاه و شدید عبور می&zwnj;کنید. شما در کرات قصر و طی عبور از سیستم، کوکبه، و جهان محلی، فازهای مورانشیایی صعود را در می&zwnj;نوردید. شما در کرات آموزشی ابرجهان از میان مراحل حقیقی روحی پیشرفت عبور می&zwnj;کنید و برای گذار متعاقب به هاونا آماده می&zwnj;شوید. در هفت مدار هاونا پیشرفت شما عقلانی، معنوی، و تجربی است. و در هر یک از کرات این مدارها کار مشخصی است که باید انجام شود.</p>
<p style="direction:rtl">  زندگی در کرات الهی جهان مرکزی چنان غنی و سرشار، و چنان کامل و آکنده است، که کاملاً فراتر از درک بشر از هر چیزی که یک موجود آفرینش یافته بتواند احتمالاً تجربه کند می&zwnj;باشد. فعالیتهای اجتماعی و اقتصادی این آفرینش جاودانه کاملاً متفاوت از اشتغالات مخلوقات مادی که در کرات تکاملی نظیر یورنشیا زندگی می&zwnj;کنند است. حتی تکنیک اندیشۀ هاونا از روند فکر کردن در یورنشیا متفاوت است.</p>
<p style="direction:rtl">  مقررات جهان مرکزی درخور و ذاتاً طبیعی هستند. قواعدِ عملکرد مستبدانه نیستند. در هر الزام هاونا علت درستکاری و سیطرۀ عدالت آشکار است. و ترکیب این دو عامل برابر با چیزی است که در یورنشیا <em>انصاف</em> نامیده می&zwnj;شود. هنگامی که شما در هاونا وارد می&zwnj;شوید، از انجام چیزها آنطور که باید انجام شوند به طور طبیعی لذت می&zwnj;برید.</p>
<p style="direction:rtl">  هنگامی که موجودات هوشمند در ابتدا به جهان مرکزی دست می&zwnj;یابند، در کرۀ پیشگام مدار هفتم هاونا پذیرفته شده و اقامت می&zwnj;ورزند. به تدریج که تازه ورودها از نظر معنوی پیشرفت می&zwnj;کنند، به درک هویت روح استاد ابرجهان خود دست می&zwnj;یابند، و به دایرۀ ششم منتقل می&zwnj;شوند. (از این ترتیبات در جهان مرکزی است که دایره&zwnj;های پیشرفت در ذهن بشری مشخص شده&zwnj;اند.) بعد از این که فرازگرایان به درک متعال دست یافتند و بدین ترتیب برای ماجرای الوهیت آماده شدند، به مدار پنجم برده می&zwnj;شوند، و بعد از دستیابی به روح بیکران به مدار چهارم منتقل می&zwnj;شوند. به دنبال دستیابی به پسر جاودان آنها به مدار سوم انتقال می&zwnj;یابند. و هنگامی که پدر جهانی را شناختند برای اقامت به دومین مدار کرات می&zwnj;روند، جایی که با گروههای بهشتی بیشتر آشنا می&zwnj;شوند. ورود به اولین مدار هاونا نشانگر پذیرش کاندیداهای زمان به خدمت بهشت می&zwnj;باشد. آنها به طور نامحدود مطابق طول و سرشت صعود مخلوق در مدار درونیِ نیل تدریجی معنوی اقامت می&zwnj;کنند. رهنوردان در حال فراز از این مدار درونی به سوی درون به منزلگاه بهشت و پذیرش به سپاه نهایت عبور می&zwnj;کنند.</p>
<p style="direction:rtl">  شما به عنوان یک رهنورد صعود، در طول اقامتتان در هاونا اجازه خواهید یافت به طور آزادانه از کرات مدار مأموریت خود دیدار کنید. شما همچنین اجازه خواهید یافت به سیارات آن مدارهایی که سابقاً پیموده&zwnj;اید باز گردید. و این برای آنهایی که بدون ضرورت احاطۀ سوپرنافیمی در دایره&zwnj;های هاونا اقامت می&zwnj;کنند تماماً میسر است. رهنوردان زمان قادرند خود را مجهز سازند تا فضای &rdquo;دستیابی شده&ldquo; را بپیمایند، اما برای عبور به فضای &rdquo;دستیابی نشده&ldquo; باید به تکنیک مقرر شده متکی باشند. یک رهنورد نمی&zwnj;تواند بدون مساعدت یک سوپرنافیم انتقال هاونا را ترک کند یا فراتر از این مدار تخصیص یافته پیش رود.</p>
<p style="direction:rtl">  این آفرینش پهناور مرکزی از اصالتی طراوت بخش برخوردار است. جدا از سازمان فیزیکی ماده و ساختار بنیادین رسته&zwnj;های اساسیِ موجودات هوشمند و سایر چیزهای زنده، هیچ چیز بین این کرات هاونا مشترک نیست. هر یک از این سیارات یک آفرینش اصیل، بی&zwnj;نظیر، و منحصر به فرد است. هر سیاره یک فراوردۀ بی&zwnj;مانند، عالی، و کامل است. و این تنوع فردیت به تمامی جنبه&zwnj;های فیزیکی، عقلانی، و روحی وجود سیاره&zwnj;ای تعمیم می&zwnj;یابد. هر یک از این یک میلیارد کرات کمال مطابق طرحهای جاودانه ایامهای مقیم توسعه یافته و آراسته شده است. و به این دلیل است که هیچیک از دوتای آنها مثل هم نیستند.</p>
<p style="direction:rtl">  تا وقتی که شما آخرین مدارهای هاونا را نپیموده و از آخرین کرات هاونا دیدار نکرده&zwnj;اید مفرح ماجراجویی و انگیزۀ کنجکاوی از دوران زندگانی&zwnj;تان ناپدید نخواهد شد. و سپس اشتیاق، میل آینده&zwnj;گرای ابدیت، جایگزین نیای آن، جذبۀ ماجراجویی زمان خواهد شد.</p>
<p style="direction:rtl">  یکنواختی نشانگر عدم بلوغ تصور خلاق و عدم فعالیت هماهنگی عقلانی با عطیۀ معنوی است. از وقتی که یک انسان فرازگرا کاوش این کرات آسمانی را آغاز می&zwnj;کند، از پیش به بلوغ احساسی، عقلانی، اجتماعی، اگر نه روحی دست یافته است.</p>
<p style="direction:rtl">  به تدریج که شما مدار به مدار در هاونا پیش می&zwnj;روید نه فقط تغییرات غیرقابل تصور را پیش رو خواهید یافت، بلکه به تدریج که سیاره به سیاره در درون هر مدار پیشروی می&zwnj;کنید شگفتی شما غیرقابل توصیف خواهد بود. هر یک از این یک میلیارد کرات مطالعه یک دانشگاه راستین شگفتیها است. شگفت&zwnj;زدگی مداوم، اعجاب بی&zwnj;پایان، تجربۀ آنهایی است که این مدارها را می&zwnj;پیمایند و از این کرات غول&zwnj;آسا دیدار می&zwnj;کنند. یکنواختی بخشی از دوران زندگانی هاونا نیست.</p>
<p style="direction:rtl">  عشق به ماجراجویی، کنجکاوی و هراس از یکنواختی &mdash; این ویژگیهایی که ذاتی طبیعت در حال تکامل بشری است &mdash; در آنجا قرار داده نشدند تا شما را در طول اقامت کوتاهتان در زمین فقط آزرده خاطر و ناراحت کنند، بلکه به شما نشان دهند که مرگ فقط آغاز یک دوران زندگانی بی&zwnj;پایان ماجراجویانه، یک حیات ابدی آینده&zwnj;نگرانه، و یک سفر جاودان اکتشافی است.</p>
<p style="direction:rtl">  کنجکاوی &mdash; روح تحقیق، اشتیاق به اکتشاف، انگیزۀ پژوهش &mdash; بخشی از عطیۀ درون&zwnj;زاد و الهی مخلوقات تکاملی فضا است. این امیال طبیعی به شما داده نشدند تا شما را صرفاً مستأصل و واپسرانده کنند. درست است، این اشتیاقهای بلند پروازانه باید در طول زندگی کوتاه شما در زمین مکرراً مهار شوند، ناامیدی باید اغلب تجربه شود، اما در طول اعصار آینده باید به طور کامل تحقق یابند و به گونه&zwnj;ای شکوهمند برآورده شوند.</p>
<div class="c1">
<h4 style="direction:rtl">6- مقصود از جهان مرکزی</h4></div>

<p style="direction:rtl">  دامنۀ فعالیتهای هاونای هفت مداره عظیم است. به طور کلی، آنها می&zwnj;توانند به صورت زیرین توصیف شوند:</p>
<blockquote>
<p style="direction:rtl">  1- هاونایی.</p>
<p style="direction:rtl">  2- بهشتی.</p>
<p style="direction:rtl">  3- فرازگرا - متناهی &mdash; متعالی - غائی تکاملی.</p>
</blockquote>
<p style="direction:rtl">  فعالیتهای فوق متناهی بسیاری در هاونای عصر کنونی جهان رخ می&zwnj;دهند که در بر گیرندۀ تنوعات بیشمار ابسونایتی و سایر فازهای ذهنی و کارکردهای روحی هستند. ممکن است که جهان مرکزی به مقاصد بسیاری به کار گرفته شود که برای من آشکار نشده است، چنان که آن به طریق بیشمار که فراتر از درک ذهن آفرینش یافته است عمل می&zwnj;کند. با این وجود، من تلاش می&zwnj;کنم نشان دهم که چگونه این آفرینش کامل در خدمت نیازهای هفت رسته از موجودات هوشمند جهان در می&zwnj;آید و به خشنودی آنها یاری می&zwnj;رساند.</p>
<p style="direction:rtl">  1- <em>پدر جهانی</em> &mdash; اولین منبع و مرکز. خداوند پدر از کامل بودن آفرینش مرکزی امتنان پدرانۀ فوق&zwnj;العاده&zwnj;ای حس می&zwnj;کند. او از تجربۀ اغنای مهر در سطوح نزدیک به برابر لذت می&zwnj;برد. آفرینندۀ کامل از پرستش مخلوق کامل به گونه&zwnj;ای الهی خشنود است.</p>
<p style="direction:rtl">  هاونا به سبب دستاوردهای عالی به پدر احساس امتنان می&zwnj;دهد. تحقق کمال در هاونا تأخیر زمانی - مکانیِ اشتیاق ابدی نسبت به بسط بی&zwnj;نهایت را جبران می&zwnj;سازد.</p>
<p style="direction:rtl">  پدر از زیبایی الهی متقابل هاونا لذت می&zwnj;برد. دادن یک الگوی کامل از توازن بدیع برای تمامی جهانهای در حال تکامل ذهن الهی را خشنود می&zwnj;سازد.</p>
<p style="direction:rtl">  پدر ما جهان مرکزی را با لذت کامل نظاره می&zwnj;کند زیرا آن یک آشکارسازی ارزشمند از واقعیت روحی برای تمامی شخصیتهای جهان جهانها است.</p>
<p style="direction:rtl">  خدای جهانها برای هاونا و بهشت به عنوان هستۀ جاودانۀ نیرو برای تمامی بسط متعاقب جهانی در زمان و فضا احترام قائل است.</p>
<p style="direction:rtl">  پدر جاودانه آفرینش هاونا را به عنوان هدف ارزشمند و مجذوب کننده برای کاندیداهای فرازگرای زمان با رضایت بی&zwnj;پایان نظاره می&zwnj;کند، و این که نوه&zwnj;های انسانی فضایی او به منزل ابدی پدر آفرینندۀ خود دست می&zwnj;یابند. و خداوند از جهان بهشت - هاونا به عنوان منزل جاودانۀ الوهیت و خانوادۀ الهی لذت می&zwnj;برد.</p>
<p style="direction:rtl">  2- <em>پسر جاودان</em> &mdash; دومین منبع و مرکز. برای پسر جاودان آفرینش عالی مرکزی گواه ابدی تأثیر شراکت خانوادۀ الهی &mdash; پدر، پسر، و روح &mdash; می&zwnj;باشد. آن بنیان روحی و مادی برای اعتماد مطلق به پدر جهانی است.</p>
<p style="direction:rtl">  هاونا به پسر جاودان یک بنیاد تقریباً نامحدود برای تحقق پیوسته بسط یابندۀ نیروی روحی می&zwnj;دهد. جهان مرکزی برای پسر جاودان عرصه&zwnj;ای را فراهم نمود که او بتواند با ایمنی و اطمینان روح و تکنیک خدمت اعطایی برای آموزش پسران همیار بهشتیش را در آن به نمایش گذارد.</p>
<p style="direction:rtl">  هاونا بنیان واقعیت برای کنترل روحی - جاذبۀ پسر جاودان روی جهان جهانها است. این جهان نسبت به اشتیاق به پدر و مادر بودن، تولید مثل روحی، به پسر خشنودی می&zwnj;دهد.</p>
<p style="direction:rtl">  کرات هاونا و ساکنان کامل آنها این نمایش نخست و برای ابد نهایی هستند که پسر کلام پدر است. خود آگاهی پسر به عنوان یک مکمل نامتناهی پدر بدین گونه به طور کامل برآورده می&zwnj;شود.</p>
<p style="direction:rtl">  و این جهان فرصت را برای تحقق کنش متقابل برادری همانند میان پدر جهانی و پسر جاودان فراهم می&zwnj;سازد، و این تشکیل دهندۀ گواه جاودانۀ شخصیت بیکران هر یک می&zwnj;باشد.</p>
<p style="direction:rtl">  3- <em>روح بیکران</em> &mdash; سومین منبع و مرکز. جهان هاونا به روح بیکران دلیل عامل مشترک بودن، نمایندۀ بیکران پدر - پسرِ یگانه شده را می&zwnj;دهد. در هاونا روح بیکران رضایت توأم کارکرد به عنوان یک فعالیت خلاق را موجب می&zwnj;شود، ضمن این که از رضایت همزیستی مطلق با این دستاورد الهی بهره&zwnj;مند است.</p>
<p style="direction:rtl">  روح بیکران در هاونا عرصه&zwnj;ای پیدا نمود که توانست توانمندی و خواست خدمت به عنوان یک خادم بالقوۀ بخشایش را در آن به نمایش گذارد. در این آفرینش کامل روح برای ماجرای خدمت در جهانهای تکاملی تمرین نمود.</p>
<p style="direction:rtl">  این آفرینش کامل به روح بیکران فرصت شرکت در مدیریت جهان با هر دو والدین الهی را داد &mdash; مدیریت یک جهان به عنوان اولاد همکار - آفریننده، و از طریق آن آمادگی برای مدیریت مشترک جهانهای محلی به عنوان همکاران روح آفرینشگرِ پسران آفریننده.</p>
<p style="direction:rtl">  کرات هاونا آزمایشگاه ذهنی آفرینندگان ذهن کیهانی و خادمان ذهن هر مخلوقی که وجود دارد می&zwnj;باشند. ذهن در هر کرۀ هاونا متفاوت است و برای تمامی مخلوقات هوشمند روحی و مادی به عنوان الگو به کار گرفته می&zwnj;شود.</p>
<p style="direction:rtl">  این کرات کامل برای تمامی موجوداتی که سرنوشتشان جامعۀ بهشتی است مدارس فارغ&zwnj;التحصیلی ذهنی هستند. آنها به روح فرصت فراوان برای آزمایش تکنیک خدمت ذهنی روی شخصیتهای امن و مشورتی دادند.</p>
<p style="direction:rtl">  هاونا برای روح بیکران جبرانی به خاطر کار گسترده و فداکارانۀ او در جهانهای فضا است. هاونا خانۀ کامل و خلوتگاهی برای خادم خستگی&zwnj;ناپذیر زمان و فضا است.</p>
<p style="direction:rtl">  4- <em>ایزد متعال</em> &mdash; یگانگی تکاملی الوهیت تجربی. آفرینش هاونا دلیل جاودانه و کامل واقعیت روحی ایزد متعال است. این آفرینش کامل یک آشکارسازی طبیعت کامل و متقارن روحی خداوند متعال پیش از آغازهای ترکیب نیرویی - شخصیتیِ بازتابهای متناهی الوهیتهای بهشت در جهانهای تجربی زمان و فضا است.</p>
<p style="direction:rtl">  در هاونا پتانسیلهای نیرویی قادر مطلق با طبیعت روحی متعال یگانه شده&zwnj;اند. این آفرینش مرکزی یک نمونۀ یگانگی آینده - جاودانۀ متعال است.</p>
<p style="direction:rtl">  هاونا یک الگوی کامل پتانسیل جهانشمول متعال است. این جهان یک تصویر پایان یافتۀ کمال آیندۀ متعال است و حاکی از پتانسیل غائی است.</p>
<p style="direction:rtl">  هاونا نهایت ارزشهای روحی را که به صورت مخلوقات ارادی زندۀ برخوردار از کنترل خودِ متعالی و کامل وجود دارند به نمایش می&zwnj;گذارد، ذهنی که نهایتاً به صورت برابر با روح وجود دارد، واقعیت و یگانگی هوشمندی با یک پتانسیل نامحدود.</p>
<p style="direction:rtl">  5- <em>پسران همتراز آفریننده</em>. هاونا زمین تعلیم و تربیت آموزشی است، جایی که میکائیلهای بهشت برای ماجراهای متعاقب خود در آفرینش جهان آماده می&zwnj;شوند. این آفرینش الهی و کامل الگویی برای هر پسر آفریننده است. او تلاش می&zwnj;کند تا جهان خودش سرانجام به این سطوح کمال بهشت - هاونا دست یابد.</p>
<p style="direction:rtl">  یک پسر آفریننده از مخلوقات هاونا به عنوان احتمالات شخصیتی - الگویی برای فرزندان انسانی و موجودات روحی خودش استفاده می&zwnj;کند. پسران نوع میکائیل و سایر پسران بهشت به بهشت و هاونا به صورت فرجام الهیِ فرزندان زمان می&zwnj;نگرند.</p>
<p style="direction:rtl">  پسران آفریننده می&zwnj;دانند که آفرینش مرکزی منبع واقعی آن کنترل فراگیر ضروری جهان است که جهانهای محلی&zwnj;شان را تثبیت نموده و یگانه می&zwnj;سازد. آنها می&zwnj;دانند که حضور شخصیِ تأثیر پیوسته حاضرِ متعال و غائی در هاونا است.</p>
<p style="direction:rtl">  هاونا و بهشت منبع نیروی خلاق یک پسر نوع میکائیل هستند. در اینجا موجوداتی سکنی می&zwnj;گزینند که در آفرینش جهان با او همکاری می&zwnj;کنند. ارواح مادر جهان، آفرینندگان مشترک جهانهای محلی، از بهشت می&zwnj;آیند.</p>
<p style="direction:rtl">  پسران بهشت به آفرینش مرکزی به عنوان منزل والدین الهی خود &mdash; منزل خود &mdash; نگاه می&zwnj;کنند. آن مکانی که از بازگشت گاه به گاه به آن لذت می&zwnj;برند.</p>
<p style="direction:rtl">  6- <em>دختران خادم همتراز</em>. ارواح مادر جهان، آفرینندگان مشترک جهانهای محلی، آموزش پیش شخصی&zwnj;شان در کرات هاونا را در ارتباط نزدیک با ارواح مدارها محفوظ می&zwnj;دارند. در جهان مرکزی دختران روحی جهانهای محلی ضمن فرمانبرداری از خواست پدر، در روشهای همکاری با پسران بهشت به طور شایسته آموزش داده شدند.</p>
<p style="direction:rtl">  در کرات هاونا روح و دختران روح برای تمامی گروههای موجودات هوشمند روحی و مادیشان الگوهای ذهنی می&zwnj;یابند، و این جهان مرکزی در آینده سرنوشت آن مخلوقاتی است که یک روح مادر جهانی با یک پسر همکار آفریننده به طور مشترک بانی آن است.</p>
<p style="direction:rtl">  مادر آفرینندۀ جهانی بهشت و هاونا را به صورت مکان منشأ خود و خانۀ روح مادر بیکران، منزلگاه حضور شخصیتی ذهن بیکران، به یاد می&zwnj;آورد.</p>
<p style="direction:rtl">  از این جهان مرکزی همچنین اعطای امتیازات شخصی آفرینندگی که یک خادم جهانی الهی به صورت مکمل یک پسر آفریننده در کار آفرینش مخلوقات ارادی زنده به کار می&zwnj;برد آمد.</p>
<p style="direction:rtl">  و سرانجام، چون این ارواح دخترِ روح مادر بیکران احتمالاً هرگز به منزل بهشتی خود باز نمی&zwnj;گردند، از پدیدۀ بازتاب جهانی که به ایزد متعال در هاونا مربوط است و در مجستان در بهشت شخصیت یافته است بسیار خشنود می&zwnj;شوند.</p>
<p style="direction:rtl">  7- <em>انسانهای تکاملی پویندۀ دوران فراز</em>. هاونا منزل شخصیت الگویی هر نوع انسان و منزل تمامی شخصیتهای فوق بشری همیار انسان که بومی آفرینشهای زمان نیستند می&zwnj;باشد.</p>
<p style="direction:rtl">  این کرات انگیزۀ تمامی محرکهای بشری را به سوی دستیابی به ارزشهای حقیقی روحی در بالاترین سطوح قابل تصور واقعیت فراهم می&zwnj;کنند. هاونا هدف آموزشی پیش بهشتی هر انسان فرازگرا می&zwnj;باشد. در اینجا انسانها به الوهیت پیش بهشتی &mdash; ایزد متعال &mdash; دست می&zwnj;یابند. هاونا در برابر هر مخلوق ارادی به عنوان دروازۀ بهشت و نیل به خداوند قرار دارد.</p>
<p style="direction:rtl">  بهشت منزل است، و هاونا آموزشگاه و زمین بازی پایان دهندگان است. و هر انسان خداشناس آرزو دارد یک پایان دهنده شود.</p>
<p style="direction:rtl">  جهان مرکزی نه تنها سرنوشت تثبیت شدۀ انسان است، بلکه همچنین مکان شروع دوران زندگانی جاودانۀ پایان دهندگان است، چنان که آنها در آینده در ماجرای آشکار نشده و جهانی در تجربۀ اکتشاف بیکرانی پدر جهانی به آن خواهند پرداخت.</p>
<p style="direction:rtl">  هاونا بدون چون چرا با اهمیت ابسونایت به کارکرد ادامه خواهد داد، حتی در اعصار آیندۀ جهان که ممکن است شاهد تلاش رهنوردان فضا برای یافتن خداوند در سطوح فوق متناهی باشد. هاونا از ظرفیت خدمت به عنوان جهان آموزشی برای موجودات ابسونایت برخوردار می&zwnj;باشد. هنگامی که هفت ابرجهان برای فارغ&zwnj;التحصیلان مدارس ابتدایی فضای بیرونی به عنوان یک مدرسۀ متوسطه عمل می&zwnj;کنند هاونا احتمالاً مدرسۀ پایانی خواهد بود. و ما بر این عقیده&zwnj;ایم که پتانسیلهای هاونای جاودانه به راستی نامحدودند، و این که جهان مرکزی برای خدمت به عنوان یک جهان آموزشی تجربی برای تمامی انواع موجودات آفریده شدۀ گذشته، حال، یا آینده از ظرفیت جاودانه برخوردار است.</p>
<p style="direction:rtl">  [ارائه شده توسط یک کامل کنندۀ خرد که توسط قدمای ایامها در یوورسا مأموریت یافته تا بدین گونه عمل کند.]</p>
</body>
</html>
