<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2018 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 17 - ت گروه روحی متعال</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">نسخۀ پیشنویس</span></h1>
</div>
 <div class="c1">
 <h1 style="direction:rtl">کتاب یورنشیا</h1>
</div>
<div class="c1">
<h4 style="direction:rtl">مقالۀ 17</h4>
</div>
<div class="c1">
<h4 style="direction:rtl">هفت گروه روحی متعال</h4>
</div>

<p style="direction:rtl">  هفت گروه روحی متعال مدیران هماهنگ کنندۀ جهانی دولت هفت قطعۀ جهان بزرگ هستند. اگر چه سه گروه زیرین همگی در زمرۀ خانوادۀ کارکردی روح بیکران رده&zwnj;بندی شده&zwnj;اند، معمولاً به عنوان فرزندان تثلیث بهشت طبقه&zwnj;بندی می&zwnj;شوند:</p>
<blockquote>
<p style="direction:rtl">  1- هفت روح استاد.</p>
<p style="direction:rtl">  2- هفت مدیر عالی اجرایی.</p>
<p style="direction:rtl">  3- ارواح بازتابگر.</p>
</blockquote>
<p style="direction:rtl">  چهار گروه باقیمانده توسط اعمال خلاق روح بیکران یا توسط همیاران آنها که از وضعیت خلاق برخوردارند به وجود آورده می&zwnj;شوند:</p>
<blockquote>
<p style="direction:rtl">  4- یاوران بازتاب تصویر.</p>
<p style="direction:rtl">  5- هفت روح مدارها.</p>
<p style="direction:rtl">  6- ارواح آفرینشگر جهان محلی.</p>
<p style="direction:rtl">  7- ارواح یاور ذهن.</p>
</blockquote>
<p style="direction:rtl">  این هفت رسته در یوورسا به عنوان هفت گروه روحی متعال شناخته شده&zwnj;اند. حوزۀ کارکردی آنها از حضور شخصی هفت روح استاد در پیرامون جزیرۀ جاودان، تا هفت قمر بهشتیِ روح، مدارهای هاوُنا، دولتهای ابرجهانها، و دولت و مدیریت جهانهای محلی، حتی تا خدمت دون مرتبۀ یاوران که به قلمروهای ذهن تکاملی در کرات زمان و فضا اعطا شده امتداد می&zwnj;یابد.</p>
<p style="direction:rtl">  هفت روح استاد مدیران هماهنگ کنندۀ این قلمرو پهناور اداری می&zwnj;باشند. آنها در برخی امورِ مربوط به تنظیم اداریِ نیروی سازمان یافتۀ فیزیکی، انرژی ذهنی، و خدمت غیرشخصی روحی شخصاً و به طور مستقیم عمل می&zwnj;کنند، و در سایر امور از طریق دستیاران گوناگونشان عمل می&zwnj;کنند. در کلیۀ اموری که از طبیعت اجرایی برخوردار باشد &mdash; صدور احکام، مقررات، تنظیمات، و تصمیمات اداری &mdash; ارواح استاد از طریق اشخاص هفت مدیر عالی اجرایی عمل می&zwnj;کنند. در جهان مرکزی ارواح استاد ممکن است از طریق هفت روح مدارهای هاونا عمل کنند. آنها در ستادهای مرکزی هفت ابرجهان خود را از طریق کانال ارواح بازتاب آشکار می&zwnj;سازند و از طریق اشخاص قدمای ایامها، که از طریق یاوران بازتاب تصویر با آنها در ارتباط شخصی هستند، عمل می&zwnj;کنند.</p>
<p style="direction:rtl">  هفت روح استاد با دولت جهان زیر دادگاههای قدمای ایامها به طور مستقیم و شخصاً تماس نمی&zwnj;گیرند. جهان محلی شما به عنوان بخشی از ابرجهان ما توسط روح استاد اروانتان مورد سرپرستی واقع می&zwnj;شود، اما کارکرد او در رابطه با موجودات بومی نبادان توسط روح آفرینشگر مادر ساکن سلوینگتون، ستاد مرکزی جهان محلی شما، فوراً به انجام می&zwnj;رسد و شخصاً سرپرستی می&zwnj;شود.</p>
<div class="c1">
<h4 style="direction:rtl">1- هفت مدیر عالی اجرایی</h4></div>

<p style="direction:rtl">  ستاد مرکزی اجرایی ارواح استاد هفت قمر بهشتی روح بیکران را که بین کرات درخشندۀ پسر جاودان و داخلی&zwnj;ترین مدار هاونا به دور جزیرۀ مرکزی می&zwnj;چرخند اشغال می&zwnj;کند. این کرات اجرایی تحت سرپرستی مدیران عالی اجرایی قرار دارند. آنها یک گروه هفت&zwnj;تایی هستند که توسط پدر، پسر، و روح مطابق مشخصات تعیین شده توسط هفت روح استاد برای نوع موجوداتی که بتوانند به عنوان نمایندگان جهانی آنها عمل کنند سه&zwnj;گانه شده&zwnj;اند.</p>
<p style="direction:rtl">  ارواح استاد از طریق این مدیران عالی اجرایی با بخشهای گوناگون دولتهای ابرجهان ارتباط حفظ می&zwnj;کنند. آنها هستند که به اندازۀ بسیار زیاد روندهای بنیادین ساختاری هفت ابرجهان را تعیین می&zwnj;کنند. آنها به گونه&zwnj;ای یکنواخت و الهی کامل هستند، اما همچنین از تنوع شخصیت برخوردارند. آنها سرپرست مسئول ندارند، و هر بار که با یکدیگر دیدار می&zwnj;کنند یکی از افراد خود را انتخاب می&zwnj;کنند تا ریاست آن شورای مشترک را به عهده گیرد. آنها مرتباً به بهشت سفر می&zwnj;کنند تا با هفت روح استاد تشکیل جلسه دهند.</p>
<p style="direction:rtl">  هفت مدیر عالی اجرایی به صورت هماهنگ کنندگان اداری جهان بزرگ عمل می&zwnj;کنند؛ می&zwnj;توان آنها را به عنوان هیئت مدیرۀ سرپرستی کنندۀ آفرینش پس هاونا نامید. آنها درگیر امور داخلی بهشت نیستند، و گسترۀ محدود فعالیت هاونایی خود را از طریق هفت روح مدارها هدایت می&zwnj;کنند. سوا از آن، محدودیتهای اندکی در گسترۀ سرپرستی آنها وجود دارد. آنها درگیر هدایت چیزهای فیزیکی، عقلانی، و روحی هستند؛ آنها همه چیز را می&zwnj;بینند، همه چیز را می&zwnj;شنوند، همه چیز را حس می&zwnj;کنند، حتی از تمامی آنچه که در هفت ابرجهان و در هاوُنا رخ می&zwnj;دهد اطلاع دارند.</p>
<p style="direction:rtl">  این مدیران عالی اجرایی سیاستها را به وجود نمی&zwnj;آورند، و کارکردهای جهان را نیز تعدیل نمی&zwnj;کنند. آنها درگیر اجرای برنامه&zwnj;های ربانیت هستند که توسط هفت روح استاد رسماً اعلام می&zwnj;شود. آنها در حکومت قدمای ایامها در ابرجهانها یا در حاکمیت پسران آفریننده در جهانهای محلی نیز دخالت نمی&zwnj;کنند. آنها مدیران اجرایی هماهنگ کننده&zwnj;ای هستند که کارکردشان اجرای مجموع سیاستهای تمامی فرمانروایان در جهان بزرگ که به روال معمول منصوب شده&zwnj;اند می&zwnj;باشد.</p>
<p style="direction:rtl">  هر یک از مدیران اجرایی و تسهیلات قلمرو آنها به ادارۀ مؤثر یک ابرجهان تنها تخصیص یافته است. مدیر عالی اجرایی شمارۀ یک، که در کرۀ اجرایی شمارۀ یک عمل می&zwnj;کند کاملاً به امور ابرجهان شمارۀ یک مشغول است، و به همین ترتیب تا مدیر عالی اجرایی شمارۀ هفت که از هفتمین قمر بهشتی روح کار می&zwnj;کند و انرژیهای خود را به سرپرستی هفتمین ابرجهان تخصیص می&zwnj;دهد. نام این هفتمین گستره اروانتان است، چرا که اقمار بهشتی روح از نامهای یکسان همچون ابرجهانهای مربوطۀ خود برخوردارند؛ در واقع ابرجهانها به سان آنها نامیده شدند.</p>
<p style="direction:rtl">  در کرۀ اجرایی ابرجهان هفتم پرسنلی که درگیر نظم و ترتیب دادن به امور اروانتان هستند به اعدادی برخورد می&zwnj;کنند که فراتر از درک بشری است و عملاً شامل هر رسته از موجودات هوشمند آسمانی می&zwnj;شود. کلیۀ سرویسهای اعزام شخصیت در ابرجهان (به استثنای ارواح الهام یافتۀ تثلیث و تنظیم کنندگان فکر) در سفرهای جهانی خود به بهشت و از بهشت از میان یکی از این هفت کرات اجرایی عبور می&zwnj;کنند، و دفاتر مرکزی ثبت برای کلیۀ شخصیتهای آفریده شده توسط سومین منبع و مرکز که در ابرجهانها عمل می&zwnj;کنند در اینجا نگاهداری می&zwnj;شوند. سیستم ثبت مادی، مورانشیایی، و روحی در یکی از این کرات اجرایی روح حتی موجودی از رتبۀ من را به شگفت می&zwnj;آورد.</p>
<p style="direction:rtl">  زیردستان بلافصل مدیران عالی اجرایی عمدتاً شامل پسران سه&zwnj;گانه شدۀ شخصیتهای بهشت - هاونا و فرزندان سه&zwnj;گانه شدۀ فارغ&zwnj;التحصیلان جلال یافتۀ انسانی از آموزش طولانی مدت طرح فرازگرایانۀ زمان و فضا می&zwnj;باشند. این پسران سه&zwnj;گانه شده توسط رئیس شورای عالی سپاه بهشتی نهایت برای خدمت با مدیران عالی اجرایی طراحی شده&zwnj;اند.</p>
<p style="direction:rtl">  هر رئیس عالی اجرایی دو کابینۀ مشورتی دارد: فرزندان روح بیکران در ستاد مرکزی هر ابرجهان نمایندگانی از میان رسته&zwnj;های خود را برای خدمت در کابینۀ اصلی مشورتی مدیران عالی اجرایی&zwnj;شان برای یک هزار سال انتخاب می&zwnj;کنند. در تمامی اموری که روی انسانهای در حال فراز زمان تأثیر می&zwnj;گذارد، یک کابینۀ ثانوی وجود دارد که شامل انسانهای به بهشت دست یافته و پسران سه&zwnj;گانه شدۀ انسانهای جلال یافته می&zwnj;شود. این مجمع توسط موجودات در حال کمال و در حال فرازی که به طور موقت در ستاد مرکزی هفت ابرجهان زندگی می&zwnj;کنند انتخاب می&zwnj;شود. کلیۀ رئیسان دیگرِ امور توسط مدیران عالی اجرایی منصوب می&zwnj;شوند.</p>
<p style="direction:rtl">  گاه به گاه گردهماییهای بزرگی در این اقمار بهشتی روح انجام می&zwnj;شود. پسران سه&zwnj;گانه شده&zwnj;ای که به این کرات منصوب شده&zwnj;اند به همراه فرازگرایانی که به بهشت دست یافته&zwnj;اند با شخصیتهای روحی سومین منبع و مرکز در تجدید دیدارهای تقلاها و پیروزیهای دوران زندگانی فرازگرایانه گردهم می&zwnj;آیند. مدیران عالی اجرایی همیشه ریاست چنین گردهماییهای برادرانه را به عهده دارند.</p>
<p style="direction:rtl">  هفت مدیر عالی اجرایی در هر هزارۀ بهشت یکبار مسندهای اتوریتۀ خویش را ترک می&zwnj;کنند و به بهشت می&zwnj;روند، جایی که برای تهنیت گویی و آرزوی خیر کردن برای گروههای هوشمند آفرینش نشست هزاره&zwnj;ای خویش را برگزار می&zwnj;کنند. این رویداد مهم در حضور بلافصل مجستان، رئیس تمامی گروههای روحی بازتابگر به وقوع می&zwnj;پیوندد. و آنها بدین نحو قادر می&zwnj;شوند از طریق کارکرد بی&zwnj;نظیر بازتاب جهانی به طور همزمان با تمامی همکاران خود در جهان بزرگ ارتباط برقرار کنند.</p>
<div class="c1">
<h4 style="direction:rtl">2- مجِستان &mdash; رئیس بازتاب</h4></div>

<p style="direction:rtl">  ارواح بازتابگر منشأ در تثلیث الهی دارند. پنجاه عدد از این موجودات بی&zwnj;نظیر و تا اندازه&zwnj;ای اسرارآمیز وجود دارد. هر بار هفت عدد از این شخصیتهای خارق&zwnj;العاده آفریده شدند، و هر یک از این رخدادهای خلاق توسط ارتباطی از تثلیث بهشت و یکی از هفت روح استاد به وجود آمد.</p>
<p style="direction:rtl">  این کار بسیار مهم که در سحرگاه زمان به وقوع پیوست، نمایانگر تلاش آغازین شخصیتهای متعالی آفریننده است که توسط ارواح استاد نمایندگی می&zwnj;شدند تا به همراه تثلیث بهشت به عنوان آفرینندگان مشترک عمل کنند. این اتحاد نیروی خلاق آفرینندگان متعال با پتانسیلهای خلاق تثلیث درست همان منبع واقعیت ایزد متعال است. از این رو، هنگامی که چرخۀ آفرینشِ بازتابگر مسیر خود را طی نمود، هنگامی که هر یک از هفت روح استاد با تثلیث بهشت همگامی کامل خلاق پیدا کردند، هنگامی که چهل و نهمین روح بازتابگر شخصیت یافت، آنگاه یک واکنش جدید و ژرف در مطلق الوهیت رخ داد که امتیازات جدید شخصیتی به ایزد متعال می&zwnj;داد و به شخصیت&zwnj;یابی مجِستان، رئیس بازتاب و مرکز بهشتی تمامی کار چهل و نه روح بازتابگر و همکاران آنها در سراسر جهان جهانها منجر گشت.</p>
<p style="direction:rtl">  مجِستان یک شخص واقعی است، مرکز شخصی و خطاناپذیر پدیدۀ بازتاب در تمامی هفت ابرجهانهای زمان و فضا. ستاد مرکزی دائم او در بهشت نزدیک به مرکز تمامی چیزها در میعادگاه هفت روح استاد می&zwnj;باشد. او صرفاً درگیر هماهنگی و نگاهداری سرویس بازتاب در آفرینش پهناور است؛ جز این او درگیر مدیریت امور جهان نیست.</p>
<p style="direction:rtl">  مجِستان در کاتالوگ ما از شخصیتهای بهشت درج نشده است، زیرا او تنها شخصیت موجود ربانیت است که توسط ایزد متعال در ارتباط کارکردی با مطلق الوهیت آفریده شده است. او یک شخص است، اما به طور منحصر به فرد و ظاهراً اتوماتیک درگیر این یک فاز از امور جهان می&zwnj;باشد؛ او اکنون در هیچ ظرفیت شخصی در ارتباط با رسته&zwnj;های (غیر بازتابگر) دیگر شخصیتهای جهان عمل نمی&zwnj;کند.</p>
<p style="direction:rtl">  آفرینش مجستان نشانگر اولین عمل متعالی خلاق ایزد متعال بود. این تمایل به عمل در ایزد متعال ارادی بود، اما واکنش حیرت&zwnj;انگیز مطلق الوهیت از پیش شناخته شده نبود. تا هنگام پدیداری هاونا در ابدیت جهان شاهد چنین واقعیت&zwnj;یابی شگرف چنین توازن عظیم و گستردۀ نیرویی و هماهنگی فعالیتهای کنشی روحی نبوده است. واکنش الوهیت به خواستهای خلاق ایزد متعال و دستیاران او وسیعاً فراتر از مقصود هدفمند آنان بود و به اندازۀ زیاد بیش از پیش&zwnj;بینیهای نظری آنان بود.</p>
<p style="direction:rtl">  ما از این احتمال در شگفتی هستیم که اعصار آینده که طی آن ممکن است متعال و غائی به سطوح جدید ربانیت دست یابند و به حوزه&zwnj;های جدید کارکرد شخصیت فراز یابند، در قلمروهای الوهیت&zwnj;یابیِ باز موجودات غیرمنتظره و غیرقابل تصوری که از قدرتهای غیرقابل تصور هماهنگی افزایش یافتۀ جهانی برخوردار خواهند بود، ممکن است شاهد چه باشند. به نظر می&zwnj;رسد که در پتانسیلِ واکنشِ مطلق الوهیت نسبت به چنین یگانگی روابط میان الوهیت تجربی و تثلیث وجودگرای بهشت حدی وجود نداشته باشد.</p>
<div class="c1">
<h4 style="direction:rtl">3- ارواح بازتابگر</h4></div>

<p style="direction:rtl">  منشأ چهل و نه روح بازتابگر در تثلیث است، اما هر یک از هفت رخداد خلاقِ ملازم با پدیداری آنها به وجود آورندۀ نوعی موجود بود که طبیعتش شبیه ویژگیهای روح استاد هم تبار بود. از این رو آنها طبیعتها و کاراکترهای هفت ترکیب محتمل از ارتباط ویژگیهای ربانیت پدر جهانی، پسر جاودان، و روح بیکران را به طور متفاوت منعکس می&zwnj;سازند. به این دلیل لازم است که هفت تا از این ارواح بازتابگر را در ستاد مرکزی هر ابرجهان دارا باشیم. به منظور دستیابی به انعکاس کامل تمامی فازهای هر تجلی ممکن از سه الوهیت بهشت، آنطور که ممکن است چنین پدیده&zwnj;هایی در هر بخش از هفت ابرجهان به وقوع پیوندند، به یکی از هر یک از هفت نوع نیاز است. از این رو یکی از هر نوع به خدمت در هر ابرجهان تخصیص یافت. ستاد مرکزی این گروههای هفت روحِ نامشابهِ بازتابگر در پایتختهای ابرجهانها در کانون بازتاب هر قلمرو قرار دارد، و این با نقطۀ قطبی روحی یکسان نیست.</p>
<p style="direction:rtl">  ارواح بازتابگر دارای نام هستند، اما این نامها در کرات فضا آشکار نشده&zwnj;اند. آنها به طبیعت و کاراکتر این موجودات مربوط هستند و بخشی از یکی از هفت راز جهانی کرات اسرارآمیز بهشت می&zwnj;باشند.</p>
<p style="direction:rtl">  ویژگی بازتاب، پدیدۀ سطوح ذهنی عامل مشترک، ایزد متعال، و ارواح استاد، به تمامی موجوداتی که درگیر کار این طرح عظیم هوشمندی جهانی هستند قابل انتقال است. و در اینجا یک راز بزرگ نهفته است: نه ارواح استاد و نه الوهیتهای بهشت، به تنهایی یا به طور جمعی، این نیروهای بازتابِ همارایی جهانی را درست آنطور که در این چهل و نه شخصیت رابط مجستان تجلی یافته&zwnj;اند فاش نمی&zwnj;سازند، و با این حال آنها آفرینندگان تمامی این موجودات توانای شگفت&zwnj;انگیز می&zwnj;باشند. گاهی اوقات وراثت الهی ویژگیهای مشخصی را در مخلوق آشکار می&zwnj;سازد که در آفریننده قابل تشخیص نیستند.</p>
<p style="direction:rtl">  پرسنل سرویس بازتاب، به استثنای مجستان و ارواح بازتابگر، همگی مخلوقات روح بیکران و دستیاران بلافصل و افراد تحت فرمان او هستند. ارواح بازتابگر هر ابرجهان آفرینندگان یاوران بازتاب تصویر، صداهای شخصی آنها برای دادگاههای قدمای ایامها می&zwnj;باشند.</p>
<p style="direction:rtl">  ارواح بازتاب صرفاً عوامل ارسال کننده نیستند؛ آنها شخصیتهای نگاهدارنده نیز می&zwnj;باشند. فرزندان آنها، سکنافیمها، نیز شخصیتهای نگاهدارنده یا ثبت کننده هستند. نسخۀ ثانویۀ هر چیزی که از ارزش حقیقی معنوی برخوردار باشد ثبت می&zwnj;شود، و یک اثر آن در دستگاه شخصیِ عضوی از یکی از رسته&zwnj;های بیشمار شخصیتهای سکورافی که به پرسنل عظیم ارواح بازتاب تعلق دارند حفظ می&zwnj;شود.</p>
<p style="direction:rtl">  اسناد رسمی جهانها به واسطه و از طریق فرشتگان ثبت کننده منتقل می&zwnj;شوند، اما اسناد حقیقی روحی از طریق بازتاب جمع&zwnj;آوری می&zwnj;شوند و در اذهان شخصیتهای مناسب و شایسته&zwnj;ای که به خانوادۀ روح بیکران تعلق دارند حفظ می&zwnj;شوند. اینها در مقایسه با اسناد رسمی و <em>مردۀ</em> جهان اسناد <em>زنده</em> هستند، و در اذهان زندۀ شخصیتهای ثبت کنندۀ روح بیکران به طور کامل حفظ می&zwnj;شوند.</p>
<p style="direction:rtl">  سازمان بازتاب همچنین مکانیسم جمع&zwnj;آوری اخبار و انتشار فرامین تمامی آفرینش می&zwnj;باشد. آن در مقایسه با کارکرد متناوبِ خدماتیِ متنوعِ پخشی در کار مداوم است.</p>
<p style="direction:rtl">  هر چیز مهم که در ستاد مرکزی یک جهان محلی رخ می&zwnj;دهد اساساً به پایتخت ابرجهان آن منعکس می&zwnj;شود. و بالعکس، هر چیزی که در جهان محلی از اهمیت برخوردار باشد از ستاد مرکزی ابرجهان آنها به سوی بیرون به پایتختهای جهان محلی منعکس می&zwnj;شود. سرویس بازتاب از جهانهای زمان تا ابرجهانها ظاهراً اتوماتیک یا خودکار است، اما چنین نیست. آن تماماً بسیار شخصی و هوشمند است. دقت آن ناشی از کمال همکاری شخصیت است و از این رو به سختی می&zwnj;تواند به کارکردهای حضور غیرشخصی مطلقها نسبت داده شود.</p>
<p style="direction:rtl">  در حالی که تنظیم کنندگان فکر در کار سیستم بازتاب جهانی شرکت نمی&zwnj;کنند، ما از هر دلیلی برخوردار هستیم که باور کنیم تمامی اجزای پدر از این کارکردها به طور کامل آگاه هستند و قادرند از محتوای آنها سود برند.</p>
<p style="direction:rtl">  در طول عصر کنونی جهان به نظر می&zwnj;رسد دامنۀ فضاییِ سرویس بازتاب خارج از بهشت به پیرامون هفت ابرجهان محدود باشد. در غیر این صورت، به نظر می&zwnj;رسد کارکرد این سرویس از زمان و فضا مستقل باشد. به نظر می&zwnj;رسد که آن از کلیۀ مدارهای شناخته شدۀ زیر مطلق جهان مستقل باشد.</p>
<p style="direction:rtl">  در ستاد مرکزی هر ابرجهان سازمان بازتاب به عنوان یک واحد جداگانه عمل می&zwnj;کند؛ اما در برخی مواقع ویژه، تحت سرپرستی مجستان، ممکن است تمامی هفت عدد در سراسر جهان به صورت هماهنگ عمل کنند و چنین می&zwnj;کنند، مثل هنگام برگزاری جشن به مناسبت استقرار تمامی یک جهان محلی در نور و حیات، و در زمان خوشامد گوییهای هزاره&zwnj;ای هفت مدیر عالی اجرایی.</p>
<div class="c1">
<h4 style="direction:rtl">4- یاوران بازتاب تصویر</h4></div>

<p style="direction:rtl">  چهل و نه یاور بازتاب تصویر توسط ارواح بازتابگر آفریده شدند، و در ستاد مرکزی هر ابرجهان تنها هفت یاور وجود دارد. نخستین عمل خلاق هفت روح بازتابگر یوورسا به وجود آوردن هفت یاور تصویرشان بود. هر روح آفرینشگر یاور خود را آفرید. یاوران تصویر، در برخی ویژگیها و مشخصات، باز تولید کامل ارواح بازتابگر مادر خود هستند. آنها نسخۀ واقعی دوم منهای خصیصۀ بازتابگری هستند. آنها تصاویر حقیقی هستند و دائماً به صورت کانال ارتباطی میان ارواح بازتابگر و مسئولین ابرجهان عمل می&zwnj;کنند. یاوران تصویر صرفاً دستیار نیستند؛ آنها نمونه&zwnj;های واقعی نیاکان مربوطۀ روحی خویش می&zwnj;باشند. آنها <em>تصویر</em> هستند، و مصداق واقعی نام خویش می&zwnj;باشند.</p>
<p style="direction:rtl">  ارواح بازتابگر خود شخصیتهای حقیقی هستند اما از چنان مرتبتی هستند که برای موجودات مادی غیرقابل فهم می&zwnj;باشند. حتی در کرۀ ستاد مرکزی یک ابرجهان آنها در تمامی روابط شخصی با قدمای ایامها و دستیارانشان به کمک یاوران تصویر خویش نیاز دارند. در تماسهای بین یاوران تصویر و قدمای ایامها، گاهی اوقات یک یاور به گونه&zwnj;ای قابل قبول عمل می&zwnj;کند، در حالی که در مواقع دیگر برای ارائۀ کامل و صحیح ارتباطی که انتقالش به آنان سپرده شده به دو، سه، چهار، یا حتی کلیۀ هفت نفر نیاز است. به همین ترتیب، آنطور که محتوای ارتباطات ممکن است لازم بدارد، پیامهای یاوران تصویر به طور متنوع توسط یک، دو، یا تمامی سه قدمای ایامها دریافت می&zwnj;شود.</p>
<p style="direction:rtl">  یاوران تصویر برای ابد در کنار ارواح نیایی خود خدمت می&zwnj;کنند، و آنها گروه غیرقابل باوری از سِکنافیمهای یاور را در اختیار دارند. یاوران تصویر در ارتباط با کرات آموزشی انسانهای فرازگرا مستقیماً کار نمی&zwnj;کنند. آنها با خدمت هوشمندانۀ طرح جهانی پیشرفت انسانی از نزدیک در ارتباط هستند، اما هنگامی که شما در مدارس یوورسا موقتاً اقامت دارید شخصاً با آنها در ارتباط قرار نخواهید &zwnj;گرفت، زیرا این موجودات ظاهراً شخصی فاقد اراده هستند؛ آنها قدرت انتخاب را به کار نمی&zwnj;گیرند. آنها تصاویر حقیقی هستند، کاملاً منعکس کنندۀ شخصیت و ذهن نیای فرد روحی. انسانهای فرازگرا به عنوان یک طبقه از نزدیک با بازتاب تماس نمی&zwnj;گیرند. همیشه موجودی برخوردار از طبیعت بازتابگرانه میان شما و عمل واقعیِ این سرویس قرار خواهد داشت.</p>
<div class="c1">
<h4 style="direction:rtl">5- هفت روح مدارها</h4></div>

<p style="direction:rtl">  هفت روح مدارهای هاونا تجسم مشترک غیرشخصی روح بیکران و هفت روح استاد برای هفت مدار جهان مرکزی هستند. آنها خادمان ارواح استاد می&zwnj;باشند و اولاد جمعی آنها هستند. ارواح استاد یک فردیت بارز و متنوع اداری در هفت ابرجهان فراهم می&zwnj;سازند. آنها از طریق این ارواح متشابهِ مدارهای هاونا قادرند یک سرپرستی متحد، یکدست، و هماهنگ روحی برای جهان مرکزی فراهم سازند.</p>
<p style="direction:rtl">  هفت روح مدارها هر یک به نفوذ در یک مدار واحد هاونا محدود هستند. آنها به طور مستقیم به نظامهای جاودانه&zwnj;های ایامها، حکمرانان کرات جداگانۀ هاونا مربوط نیستند. اما آنها با هفت مدیر عالی اجرایی در ارتباط هستند، و با حضور ایزد متعال در جهان مرکزی هماهنگ می&zwnj;باشند. کار آنها به طور کامل به هاونا محدود است.</p>
<p style="direction:rtl">  این ارواح مدارها با آنهایی که از طریق اولاد شخصی خود، سوپرنافیمای سوم، در هاونا موقتاً اقامت می&zwnj;کنند تماس برقرار می&zwnj;سازند. در حالی که ارواح مدارها با هفت روح استاد مشترکاً موجود هستند، تا هنگامی که اولین رهنوردان زمان در روزگاران گرندفاندا به مدار بیرونی هاونا رسیدند، کارکرد آنها در آفرینش سوپرنافیم سوم به اهمیت عمده&zwnj;ای دست نیافت.</p>
<p style="direction:rtl">  همینطور که شما مدار به مدار در هاونا پیشروی می&zwnj;کنید، پیرامون ارواح مدارها آگاهی خواهید یافت، اما قادر نخواهید بود که با آنان ارتباط شخصی برقرار کنید، اگر چه ممکن است از حضور غیرشخصی نفوذ روحی آنها شخصاً لذت ببرید و آن را بشناسید.</p>
<p style="direction:rtl">  ارواح مدارها همانقدر با ساکنان بومی هاونا همبسته هستند که تنظیم کنندگان فکر با مخلوقات انسانی ساکن کرات جهانهای تکاملی رابطه دارند. ارواح مدارها مثل تنظیم کنندگان فکر غیرشخصی هستند و با اذهان کامل موجودات هاونا معاشرند، همانقدر که ارواح غیرشخصی پدر جهانی در اذهان متناهی انسانهای فانی سکنی می&zwnj;گزینند. اما ارواح مدارها هرگز بخشی دائمی از شخصیتهای هاونا نمی&zwnj;شوند.</p>
<div class="c1">
<h4 style="direction:rtl">6- ارواح آفرینشگر جهان محلی</h4></div>

<p style="direction:rtl">  عمدۀ آنچه که به طبیعت و کارکرد ارواح آفرینشگر جهان محلی مربوط می&zwnj;شود به طور صحیح به داستان ارتباط آنها با پسران آفریننده در سازمان و مدیریت آفرینشهای محلی تعلق دارد؛ اما جنبه&zwnj;های بسیاری از تجارب پیش جهان محلی این موجودات شگفت&zwnj;انگیز وجود دارند که می&zwnj;شود به عنوان بخشی از این بحث مربوط به هفت گروه روحی متعال توصیف شوند.</p>
<p style="direction:rtl">  ما با شش فاز از دوران زندگانی یک روح مادر جهان محلی آشنا هستیم، و در رابطه با احتمال یک مرحلۀ هفتم فعالیت زیاد گمان پردازی می&zwnj;کنیم. این مراحل گوناگون وجود عبارتند از:</p>
<blockquote>
<p style="direction:rtl">  1- <em>دگردیسی آغازین بهشت</em>. هنگامی که یک پسر آفریننده توسط عمل مشترک پدر جهانی و پسر جاودان به صورت شخص پدیدار می&zwnj;شود، آنچه که به عنوان &rdquo;واکنش عالی مکمل&ldquo; شناخته شده است به طور همزمان در شخص روح بیکران به وقوع می&zwnj;پیوندد. ما طبیعت این واکنش را نمی&zwnj;فهمیم، اما درک می&zwnj;کنیم که آن نشانگر یک تغییر و تبدیل ذاتیِ آن امکانات قابل شخصیت&zwnj;یابی است که در محدودۀ پتانسیل خلاق آفریدگار مشترک در بر گرفته شده است. تولد یک پسر همتراز آفریننده نشانگر تولد پتانسیل شریک آیندۀ جهان محلیِ این پسر بهشت در حیطۀ شخص روح بیکران می&zwnj;باشد. ما از این تعیین هویت جدید پیش شخصی وجود آگاه نیستیم، اما می&zwnj;دانیم که این واقعیت در اسناد بهشتیِ دوران زندگانی این چنین پسر آفریننده&zwnj;ای جا می&zwnj;یابد.</p>
<p style="direction:rtl">  2- <em>آموزش مقدماتی آفرینندگی</em>. در طول دورۀ طولانی آموزش مقدماتی یک پسر میکائیل در سازماندهی و ادارۀ جهانها، شریک آیندۀ او تحت توسعۀ بیشتر وجودی قرار می&zwnj;گیرد و به طور گروهی از سرنوشت آگاه می&zwnj;شود. ما نمی&zwnj;دانیم، ولی حدس می&zwnj;زنیم که چنین وجود آگاه از جمع نسبت به فضا آگاه می&zwnj;شود و آن آموزش مقدماتی را که لازمۀ کسب مهارت روحی در کار تشریک مساعی آیندۀ او با میکائیلِ مکمل در آفرینش و ادارۀ جهان می&zwnj;باشد آغاز می&zwnj;کند.</p>
<p style="direction:rtl">  3- <em>مرحلۀ آفرینش فیزیکی</em>. در هنگامی که مسئولیت آفرینندگی توسط پسر جاودان به یک پسر میکائیل سپرده می&zwnj;شود، روح استادی که مدیریت ابرجهانی را که این پسر جدید آفریننده برای آن مقدر شده به عهده دارد در حضور روح بیکران &rdquo;دعای تعیین هویت&ldquo; را گویا می&zwnj;سازد؛ و برای نخستین بار، وجود روح آفرینشگر متعاقب که متمایز از شخص روح بیکران می&zwnj;باشد پدیدار می&zwnj;گردد. و این موجود که مستقیماً به سوی شخص روح استاد درخواست کننده پیش می&zwnj;رود فوراً از شناخت ما محو می&zwnj;گردد، و ظاهراً بخشی از شخص این روح استاد می&zwnj;شود. روح آفرینشگرِ به تازگی تعیین هویت شده تا لحظۀ عزیمت پسر آفریننده به قصد ماجرای فضا با روح استاد باقی می&zwnj;ماند. در آن هنگام که روح استاد شریک روحی جدید را به پسر آفریننده می&zwnj;سپارد، مسئولیت پایبندی ابدی و وفاداری بی&zwnj;پایان را به شریک روحی می&zwnj;سپارد. و آنگاه یکی از رویدادهای عمیقاً متأثر کننده&zwnj;ای که در بهشت به وقوع می&zwnj;پیوندد رخ می&zwnj;دهد. پدر جهانی در تصدیق پیوند جاودانۀ پسر آفریننده و روح آفریننده و در تأیید اعطای قدرتهای مشخص مشترک مدیریت توسط روح استادی که ابرجهان مربوطه در حوزۀ اختیارات او است سخن می&zwnj;گوید.</p>
<p style="direction:rtl">  سپس پسر آفریننده و روح آفرینشگر که توسط پدر یگانه شده&zwnj;اند عازم ماجرای آفرینش جهان خویش می&zwnj;شوند. و آنها طی دورۀ طولانی و طاقت فرسای سازماندهی مادی جهانشان در این شکل از پیوند با هم کار می&zwnj;کنند.</p>
<p style="direction:rtl">  4- <em>عصر آفرینش حیات</em>. به دنبال اعلام قصد آفرینش حیات توسط پسر آفریننده، &rdquo;مراسم شخصیت&zwnj;یابی&ldquo; در بهشت که هفت روح استاد در آن شرکت می&zwnj;کنند و توسط روح استاد سرپرست شخصاً تجربه می&zwnj;شود به دنبال می&zwnj;آید. این یک معاضدت الوهیت بهشت به فردیت شریک روحی پسر آفریننده است و  در پدیدۀ &rdquo;فوران آغازین&ldquo; در شخص روح بیکران برای جهان آشکار می&zwnj;شود. همزمان با این پدیده در بهشت، شریک روحیِ تا این هنگام غیرشخصی پسر آفریننده، از نظر تمامی مقاصد و منظورهای عملی یک شخص واقعی می&zwnj;شود. از این پس و برای ابد، همین روح مادر جهان محلی به عنوان یک شخص تلقی خواهد شد و با تمامی گروههای شخصیتیِ آفرینش متعاقب حیات روابط شخصی خواهد داشت.</p>
<p style="direction:rtl">  5- <em>اعصار پس اعطایی</em>. هنگامی که پسر آفریننده بعد از تکمیل هفتمین اعطای خود و به دنبال کسب حاکمیت کامل جهانش به ستاد مرکزی جهان باز می&zwnj;گردد تغییر دیگر و بزرگی در دوران زندگانی پایان ناپذیر یک روح آفرینشگر به وقوع می&zwnj;پیوندد. در آن هنگام، در پیشگاه مدیران گردآوری شدۀ جهان، پسر پیروزمند آفریننده روح مادر جهان را به حاکمیت همتراز ارتقا می&zwnj;دهد و شریک روحی را به عنوان همتراز خود تصدیق می&zwnj;کند.</p>
<p style="direction:rtl">  6- <em>اعصار نور و حیات</em>. به دنبال برقراری عصر نور و حیات حکمران همتراز جهان محلی به فاز ششم دوران زندگانی یک روح آفرینشگر وارد می&zwnj;شود. اما ما نمی&zwnj;توانیم طبیعت این تجربۀ بزرگ را تصویر نماییم. این چیزها به یک مرحلۀ آیندۀ تکامل در نبادان مربوط هستند.</p>
<p style="direction:rtl">  7- <em>دوران زندگانی آشکار نشد</em>ه. ما از این شش فاز دوران زندگانی یک روح مادر جهان محلی اطلاع داریم. این اجتناب ناپذیر است که ما سئوال کنیم: آیا یک دوران هفتمی وجود دارد؟ ما مد نظر داریم که هنگامی که پایانمندان به آنچه که به نظر می&zwnj;رسد فرجام نهایی فراز انسانی آنها باشد دست می&zwnj;یابند، چنین ثبت می&zwnj;شود که آنها به دوران زندگانی ارواح مرحلۀ ششم وارد شده&zwnj;اند. ما حدس می&zwnj;زنیم که باز دوران زندگانی دیگر و آشکار ناشده&zwnj;ای در زمینۀ مأموریت جهانی در انتظار پایانمندان باشد. لکن قابل انتظار است که ما به همین منوال چنین تصور کنیم که دوران زندگانی آشکار ناشده&zwnj;ای در پیش روی ارواح مادر جهان قرار گرفته است، دورانی که در بر گیرندۀ فاز هفتم تجربۀ شخصی آنها در زمینۀ خدمت جهانی و همکاری وفادارانه با رستۀ میکائیلهای آفریننده می&zwnj;باشد.</p>
</blockquote>
<div class="c1">
<h4 style="direction:rtl">7- ارواح یاور ذهن</h4></div>

<p style="direction:rtl">  این ارواح یاور عطیۀ هفت&zwnj;گانۀ ذهنی یک روح مادر جهان محلی به مخلوقات زندۀ آفرینش مشترک یک پسر آفریننده و چنین روح آفرینشگری می&zwnj;باشند. در هنگام ارتقا روح به مرتبت امتیازات شخصیتی این عطیه میسر می&zwnj;شود. توصیف طبیعت و کارکرد هفت روح یاور ذهن به طور مناسبتر به داستان جهان محلی نبادان شما تعلق دارد.</p>
<div class="c1">
<h4 style="direction:rtl">8- کارکردهای ارواح متعال</h4></div>

<p style="direction:rtl">  هفت گروه ارواح متعال هستۀ خانوادۀ کارای سومین منبع و مرکز، به صورت روح بیکران و به صورت عامل مشترک هر دو را تشکیل می&zwnj;دهند. قلمرو ارواح متعال از حضور تثلیث در بهشت تا کارکرد ذهنِ رستۀ انسان تکاملی در سیارات فضا وسعت می&zwnj;یابد. آنها بدین گونه سطوح فرود گرایانۀ اداری را متحد می&zwnj;سازند و کارکردهای چندگانۀ پرسنل آن را هماهنگ می&zwnj;کنند. فعالیت ارواح متعال، چه در رابطه با یک گروه بازتابگر روحیِ مرتبط با قدمای ایامها باشد، چه یک روح آفرینشگر که در هماهنگی با یک پسر میکائیل عمل می&zwnj;کند، یا هفت روح استاد که دور تا دور تثلیث بهشت قرار گرفته&zwnj;اند، همه جا در جهان مرکزی، ابرجهانها، و جهانهای محلی مورد مواجهه واقع می&zwnj;شود. آنها در رابطه با شخصیتهای تثلیث متعلق به رستۀ &rdquo;ایامها&ldquo; و در رابطه با شخصیتهای بهشت از رستۀ &rdquo;پسران&ldquo; به طور یکسان عمل می&zwnj;کنند.</p>
<p style="direction:rtl">  گروههای روحی متعال به همراه روح مادر بیکران خویش آفرینندگان بلافصل خانوادۀ پهناور مخلوقات سومین منبع و مرکز می&zwnj;باشند. تمامی رسته&zwnj;های ارواح خادم از این ارتباط پدیدار می&zwnj;شوند. منشأ سوپرنافیم اولیه در روح بیکران است. موجودات ثانویۀ این رسته توسط ارواح استاد، و سوپرنافیم سوم توسط هفت روح مدارها آفریده شده&zwnj;اند. ارواح بازتابگر به طور جمعی مادران سازندۀ یک رستۀ شگفت&zwnj;انگیز از گروههای فرشتگان، سکنافیم قدرتمندِ خدمات ابرجهان، می&zwnj;باشند. یک روح آفرینشگر مادرِ رسته&zwnj;های فرشتگان یک آفرینش محلی می&zwnj;باشد. چنین خادمان سرافی در هر جهان محلی آغازین می&zwnj;باشند، گر چه از روی الگوهای جهان مرکزی ساخته شده&zwnj;اند. تمامی این آفرینندگانِ ارواح خادم فقط توسط منزلگاه مرکزی روح بیکران، مادر آغازین و جاودانۀ تمامی فرشتگان خادم، به طور غیرمستقیم یاری می&zwnj;شوند.</p>
<p style="direction:rtl">  هفت گروه روحی متعال هماهنگ کنندگان آفرینش مسکونی می&zwnj;باشند. به نظر می&zwnj;رسد که ارتباط مسئولان سرپرست آنها، هفت روح استاد، فعالیتهای گستردۀ خدای هفتگانه را هماهنگی می&zwnj;کنند:</p>
<blockquote>
<p style="direction:rtl">  1- ارواح استاد به طور جمعی با سطح الوهیت تثلیث الوهیتهای بهشت تقریباً برابری می&zwnj;کنند.</p>
<p style="direction:rtl">  2- آنها به طور فردی احتمالات اصلی قابل ارتباط الوهیت سه&zwnj;گانه را تماماً به انتها می&zwnj;رسانند.</p>
<p style="direction:rtl">  3- آنها به عنوان نمایندگان گوناگون عامل مشترک منابع آن حاکمیت روحی - ذهنی - نیرویی ایزد متعال هستند که وی هنوز شخصاً به کار نمی&zwnj;برد.</p>
<p style="direction:rtl">  4- آنها از طریق ارواح بازتابگر دولتهای ابرجهانِ قدمای ایامها را با مجستان، مرکز بهشتی بازتاب جهانی، هماهنگ می&zwnj;کنند.</p>
<p style="direction:rtl">  5- ارواح استاد با شرکتشان در فردیت بخشیدن به خادمان الهی جهان محلی به آخرین سطح خدای هفتگانه، پیوندِ پسر آفریننده - روح آفرینشگرِ جهانهای محلی، کمک می&zwnj;کنند.</p>
</blockquote>
<p style="direction:rtl">  یگانگی عملی که ذاتی عامل مشترک می&zwnj;باشد، در هفت روح استاد، شخصیتهای اصلی او، به جهانهای در حال تکامل آشکار می&zwnj;شود. اما در ابرجهانهای کامل شدۀ آینده این یگانگی بدون شک از حاکمیت تجربی متعال جدایی ناپذیر خواهد بود.</p>
<p style="direction:rtl">  [ارائه شده توسط یک مشاور الهی یوورسا.]</p>
</body>
</html>
