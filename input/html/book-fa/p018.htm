<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2018 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 18 - صیتهای متعالی تثلیث</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">نسخۀ پیشنویس</span></h1>
</div>
 <div class="c1">
 <h1 style="direction:rtl">کتاب یورنشیا</h1>
</div>
<div class="c1">
<h2 style="direction:rtl">مقالۀ 18</h2>
</div>
<div class="c1">
<h3 style="direction:rtl">شخصیتهای متعالی تثلیث</h3>
</div>

<p style="direction:rtl">  شخصیتهای متعالی تثلیث همگی برای خدمت مشخصی آفریده شده&zwnj;اند. آنها به منظور اجرای برخی وظایف مشخص توسط تثلیث الهی طراحی شده&zwnj;اند، و آنان با تکنیک کامل و نهایت فداکاری از صلاحیت خدمت برخوردارند. هفت رسته از شخصیتهای متعالی تثلیث وجود دارند:</p>

<p style="direction:rtl">  1- اسرار تثلیث یافتۀ تعالیت.</p>
<p style="direction:rtl">  2- جاودانه&zwnj;های ایامها.</p>
<p style="direction:rtl">  3- قدمای ایامها.</p>
<p style="direction:rtl">  4- کمالهای ایامها.</p>
<p style="direction:rtl">  5- جدیدهای ایامها.</p>
<p style="direction:rtl">  6- اتحادهای ایامها.</p>
<p style="direction:rtl">  7- مؤمنان ایامها.</p>

<p style="direction:rtl">  تعداد این موجوداتی که از کمال اداری برخوردارند قطعی و نهایی است. آفرینش آنها یک رخداد متعلق به گذشته است؛ هیچ تعداد دیگری از آنها به صورت شخص پدیدار نمی&zwnj;شود.</p>
<p style="direction:rtl">  این شخصیتهای متعالی تثلیث در سراسر جهان بزرگ نمایانگر سیاستهای حکومتی تثلیث بهشت هستند. آنها نمایانگر عدالت و قضاوت اجرایی تثلیث بهشت <em>هستند</em>. آنها یک خط به هم پیوسته از کمال اداری را شکل می&zwnj;دهند که از کرات بهشتی پدر تا کرات ستاد مرکزی جهانهای محلی و تا پایتختهای اجزای تشکیل دهندۀ کواکب آنها امتداد می&zwnj;یابد.</p>
<p style="direction:rtl">  کلیۀ موجودات تثلیث منشأ در تمامی ویژگیهای الهیشان در کمال بهشتی آفریده شده&zwnj;اند. تنها در قلمروهای تجربه گذشت زمان به توانایی آنها برای خدمت کیهانی افزوده است. هرگز هیچ خطری از خطا یا ریسک شورش در رابطه با موجودات تثلیث منشأ وجود ندارد. ذات آنها ربانی است، و هرگز دانسته نشده است که آنها از مسیر الهی و کامل رویکرد شخصیتی خارج شوند.</p>
<div class="c1">
<h4 style="direction:rtl">1- اسرار تثلیث یافتۀ تعالیت</h4></div>

<p style="direction:rtl">  در داخلی&zwnj;ترین مدار اقمار بهشت هفت کره وجود دارد، و سرپرستی هر یک از این کرات جلال یافته را گروهی متشکل از ده سرّ تثلیث یافتۀ تعالیت به عهده دارد. آنها آفریننده نیستند، اما مدیرانی عالی و غائی می&zwnj;باشند. اجرای امور این هفت کرات برادر کاملاً به عهدۀ این گروه هفتاد نفره از مدیران عالی سپرده شده است. اگر چه این هفت کرات مقدس را که از همه به بهشت نزدیکترند اولاد تثلیث سرپرستی می&zwnj;کنند، این گروه از کرات در سراسر گیتی به عنوان مدار شخصی پدر جهانی شناخته شده است.</p>
<p style="direction:rtl">  اسرار تثلیث یافتۀ تعالیت به عنوان مدیران همتراز و مشترک کرات مربوطۀ خویش در گروههای ده نفره عمل می&zwnj;کنند، اما آنها همچنین در زمینه&zwnj;های ویژۀ مسئولیت به صورت فردی عمل می&zwnj;کنند. کار هر یک از این کرات ویژه به هفت دپارتمان اصلی تقسیم شده است، و یکی از این حکمرانان همتراز سرپرستی هر بخش از این فعالیتهای خاص را به عهده دارد. سه تای باقیمانده به عنوان نمایندگان شخصی الوهیت سه&zwnj;گانه در رابطه با هفت نفر دیگر عمل می&zwnj;کنند؛ یکی پدر، یکی پسر، و یکی روح را نمایندگی می&zwnj;کند.</p>
<p style="direction:rtl">  اگر چه یک شباهت معین گروهی وجود دارد که ویژگی اسرار تثلیث یافتۀ تعالیت می&zwnj;باشد، آنها همچنین هفت ویژگی بارز گروهی را آشکار می&zwnj;سازند. ده مدیر عالی امور دیوینینگتون منعکس کنندۀ سرشت شخصی و طبیعت پدر می&zwnj;باشند؛ و در رابطه با هر یک از این هفت کره نیز چنین می&zwnj;باشد: هر گروه ده نفره با آن الوهیت یا ارتباط ربانی شباهت دارد که ویژگی قلمرو آنها می&zwnj;باشد. ده مدیری که بر اَسندینگتون حکمروایی می&zwnj;کنند منعکس کنندۀ ترکیب طبیعت پدر، پسر، و روح هستند.</p>
<p style="direction:rtl">  من می&zwnj;توانم قدر بسیار اندکی از کار این شخصیتهای والا را در هفت کرات مقدس پدر آشکار سازم، زیرا آنها به راستی<em> اسرار</em> تعالیت هستند. هیچ راز اختیاری در رابطه با نزدیکی به پدر جهانی، پسر جاودان، یا روح بیکران وجود ندارد. الوهیتها برای کلیۀ کسانی که به کمال الهی دست می&zwnj;یابند یک کتاب گشوده هستند، اما تمامی اسرار تعالیت هرگز به طور کامل مورد دستیابی قرار نخواهند گرفت. ما همیشه در رخنۀ کامل به قلمروهایی که در بر گیرندۀ اسرار شخصیتیِ ارتباط ربانی با گروه&zwnj;بندیهای هفت&zwnj;گانۀ موجودات آفریده شده هستند ناتوان خواهیم بود.</p>
<p style="direction:rtl">  از آنجا که کار این مدیران عالی به تماس صمیمانه و شخصی الوهیتها با این هفت گروه&zwnj;بندیهای بنیادین از موجودات جهان مربوط است هنگامی که در این هفت کرات ویژه اقامت دارند یا ضمن این که در سراسر جهان بزرگ عمل می&zwnj;کنند، شایسته است که این روابط بسیار شخصی و خارق&zwnj;العاده به گونه&zwnj;ای مقدس مخفی نگاه داشته شوند. آفرینندگان بهشتی حتی در مخلوقات دون&zwnj;پایۀ خویش به محرمانگی و حرمت شخصیت احترام می&zwnj;گذارند. و این امر در مورد افراد و رسته&zwnj;های گوناگون جداگانۀ شخصیتها هر دو صدق می&zwnj;کند.</p>
<p style="direction:rtl">  حتی برای موجوداتی که به سطوح بالای جهان دست یافته&zwnj;اند این کرات اسرارآمیز همواره یک آزمایش وفاداری باقی می&zwnj;مانند. این امر به ما محول شده است که خدایان جاودان را به طور کامل و شخصاً بشناسیم، کاراکترهای ربانی و کامل آنها را آزادانه بشناسیم، اما به ما اجازه داده نشده که به تمامی روابط شخصی فرمانروایان بهشت با کلیۀ موجودات آفریده شده&zwnj;شان به طور کامل رخنه کنیم.</p>
<div class="c1">
<h4 style="direction:rtl">2- جاودانه&zwnj;های ایامها</h4></div>

<p style="direction:rtl">  هر یک از یک میلیارد کرات هاونا توسط یک شخصیت عالی تثلیث رهبری می&zwnj;شود. این حکمرانان به عنوان جاودانه&zwnj;های ایامها شناخته شده&zwnj;اند، و تعداد آنان دقیقاً یک میلیارد است، یکی برای هر یک از کرات هاونا. آنها فرزندان تثلیث بهشت هستند، اما مثل اسرار تعالیت هیچ تاریخچه&zwnj;ای از سرآغاز آنان وجود ندارد. این دو گروه از پدرانِ تماماً خردمند بر کرات زیبای خود که متعلق به سیستم بهشت - هاونا می&zwnj;باشند برای ابد حکومت کرده&zwnj;اند، و آنها بدون نوبت یا تجدید مأموریت عمل می&zwnj;کنند.</p>
<p style="direction:rtl">  جاودانه&zwnj;های ایامها برای تمامی مخلوقات برخوردار از اراده که در قلمروهای آنان زندگی می&zwnj;کنند مرئی هستند. آنها ریاست گردهماییهای معمول سیاره&zwnj;ای را به عهده دارند. آنها مرتباً و به طور نوبتی از کرات ستاد مرکزی هفت ابرجهان دیدار می&zwnj;کنند. آنها همتباران نزدیک و برابرهای الهی قدمای ایامها هستند که مسئولیت سرنوشت هفت ابردولت را به عهده دارند. هنگامی که یک جاودانۀ ایامها از کرۀ خویش غایب است، کرۀ او توسط یک پسر آموزگار تثلیث مورد سرپرستی قرار می&zwnj;گیرد.</p>
<p style="direction:rtl">  به استثنای رسته&zwnj;های تثبیت شدۀ حیات، نظیر بومیهای هاونا و سایر مخلوقات زندۀ جهان مرکزی، جاودانه&zwnj;های ایامهای مقیم، کرات مربوطۀ خویش را کاملاً مطابق ایده&zwnj;ها و آرمانهای شخصی خودشان توسعه داده&zwnj;اند. آنها از سیارات یکدیگر دیدار می&zwnj;کنند، اما کپیه برداری یا تقلید نمی&zwnj;کنند؛ آنها همیشه و به طور کامل آغازین هستند.</p>
<p style="direction:rtl">  معماری، تزیین طبیعی، ساختمانهای مورانشیا، و مخلوقات روحی در هر کره منحصر به فرد و بی&zwnj;نظیر هستند. هر کره مکانی از زیبایی پایدار است و با هر کرۀ دیگر در جهان مرکزی کاملاً متفاوت می&zwnj;باشد. و شما هر یک در مسیرتان به سوی درون طی عبور از هاونا تا بهشت زمانی طولانی&zwnj;تر یا کوتاهتر را در هر یک از این کرات بی&zwnj;نظیر و شعف برانگیز خواهید گذراند. طبیعی است که شما در کرۀ خود در رابطه با بهشت به صورت حرکت <em>به سمت بالا</em> سخن گویید، اما صحیح&zwnj;تر است که به هدف الهیِ صعود به صورت حرکت <em>به سوی درون</em> اشاره شود.</p>
<div class="c1">
<h4 style="direction:rtl">3- قدمای ایامها</h4></div>

<p style="direction:rtl">  هنگامی که انسانهای زمان از کرات آموزشی که ستاد مرکزی یک جهان محلی را احاطه کرده&zwnj;اند فارغ&zwnj;التحصیل می&zwnj;شوند و به کرات آموزشی ابرجهان خود پیشروی می&zwnj;کنند، در تکامل معنوی به آن نقطه پیش رفته&zwnj;اند که قادرند فرمانروایان و مدیران والای روحی این قلمروهای پیشرفته، از جمله قدمای ایامها را بشناسند و با آنها ارتباط برقرار کنند.</p>
<p style="direction:rtl">  قدمای ایامها اساساً همگی یکسان هستند؛ آنها ترکیب سیرت و طبیعت متحد تثلیث را آشکار می&zwnj;سازند. آنها از فردیت برخوردارند و شخصیتشان متنوع است، اما همچون هفت روح استاد از یکدیگر متفاوت نیستند. آنها مدیریت یکنواختِ سوا از آن متفاوت هفت ابرجهان را که هر یک از آنها یک آفرینش بارز، جداگانه، و بی&zwnj;نظیر است فراهم می&zwnj;سازند. طبیعت و ویژگیهای هفت روح استاد نامشابه است، اما قدمای ایامها، فرمانروایان شخصی ابرجهانها، همگی اولاد مشابه و فوق کامل تثلیث بهشت هستند.</p>
<p style="direction:rtl">  هفت روح استاد در بالا <em>طبیعت</em> ابرجهانهای مربوطۀ خویش را تعیین می&zwnj;سازند، اما قدمای ایامها <em>سرپرستی اداری</em> همین ابرجهانها را دیکته می&zwnj;کنند. آنها همسانی اداری را روی تنوع خلاق سوار می&zwnj;کنند و توازن کل را در شرایط تفاوتهای بنیادین آفرینشیِ هفت گروه&zwnj;بندیِ قطعه&zwnj;ایِ جهان بزرگ تضمین می&zwnj;نمایند.</p>
<p style="direction:rtl">  قدمای ایامها همگی در یک زمان تثلیث یافتند. آنها نمایانگر آغاز اسناد شخصیتی جهان جهانها هستند، و از این رو نامشان <em>قدمای</em> ایامها است. هنگامی که شما به بهشت می&zwnj;رسید و اسناد نوشته شدۀ آغاز چیزها را بررسی می&zwnj;کنید، درخواهید یافت که اولین مطلبی که در بخش شخصیت پدیدار می&zwnj;شود شرح تثلیث یافتن این بیست و یک قدیم&zwnj;الایام می&zwnj;باشد.</p>
<p style="direction:rtl">  این موجودات والا همیشه در گروههای سه نفره حکومت می&zwnj;کنند. فازهای بسیاری از فعالیت وجود دارند که آنها به صورت فردی در آن کار می&zwnj;کنند، و باز فازهای دیگری هستند که هر دو نفر می&zwnj;توانند در آن عمل کنند، اما آنها در عرصه&zwnj;های بالاتر دولتشان باید به صورت مشترک عمل کنند. آنها هرگز شخصاً کرات اقامتگاه خود را ترک نمی&zwnj;کنند، اما بدین ترتیب نیازی به این کار ندارند، زیرا این کرات نقاط کانونی سیستم گستردۀ بازتاب در ابرجهان می&zwnj;باشند.</p>
<p style="direction:rtl">  منزلگاههای شخصی هر سه قدیم&zwnj;الایام در نقطۀ قطبیت روحی در کرۀ ستاد مرکزیشان واقع شده&zwnj;اند. چنین کره&zwnj;ای به هفتاد ناحیۀ اداری تقسیم شده است و هفتاد پایتخت منطقه&zwnj;ای دارد که گهگاه قدمای ایامها در آنها اقامت دارند.</p>
<p style="direction:rtl">  قدمای ایامها در قدرت، محدودۀ مرجعیت، و وسعت حوزۀ اختیارات از میان هر یک از فرمانروایان مستقیم آفرینشهای زمان و فضا از همه قدرتمندتر و توانمندتر هستند. در تمامی جهان پهناور جهانها آنها به تنهایی از قدرت بالای داوری نهایی اجرایی پیرامون نابودی ابدی مخلوقات دارای اراده برخوردارند. و تمامی سه قدیم&zwnj;الایام باید در فرامین نهایی دیوان عالی دادرسی یک ابرجهان شرکت نمایند.</p>
<p style="direction:rtl">  قدمای ایامها، گذشته از الوهیتها و همکاران بهشتیشان، کاملترین، همه فن حریف&zwnj;ترین، و به لحاظ الهی توانمندترین حکمرانان در تمامی وجود زمان و فضا هستند. ظاهراً آنها حکمرانان متعالی ابرجهانها هستند؛ اما آنها به طور تجربی این حق حکومت کردن را کسب نکرده&zwnj;اند و از این رو سرنوشتشان این است که روزگاری توسط ایزد متعال، یک حکمران تجربی، که بدون شک آنها قائم مقامانشان خواهند شد، مورد جانشینی واقع شوند.</p>
<p style="direction:rtl">  ایزد متعال از طریق خدمت تجربی در حال به دست آوردن حاکمیت هفت ابرجهان است، درست همانطور که یک پسر خالق حاکمیت جهان محلی خود را به صورت تجربی کسب می&zwnj;کند. اما در طول عصر کنونیِ تکامل ناتمامِ متعال، قدمای ایامها کنترل فراگیر هماهنگ شده و کامل اداری جهانهای در حال تکامل زمان و فضا را تأمین می&zwnj;کنند. و خردمندیِ اصالت و پیشگامیِ فردیت تمامی فرامین و نظرات قدمای ایامها را تعیین ویژگی می&zwnj;کند.</p>
<div class="c1">
<h4 style="direction:rtl">4- کمالهای ایامها</h4></div>

<p style="direction:rtl">  فقط دویست و ده کمال ایامها وجود دارد، و آنها سرپرستی دولتهای ده ناحیۀ اصلی هر ابرجهان را به عهده دارند. آنها به منظور کار ویژۀ یاری رسانیدن به مدیران ابرجهان تثلیث یافتند، و به عنوان قائم مقامان بلافصل و شخصی قدمای ایامها حکومت می&zwnj;کنند.</p>
<p style="direction:rtl">  سه کمال ایامها به پایتخت هر ناحیۀ اصلی تخصیص یافته است، اما برخلاف قدمای ایامها ضروری نیست که هر سه در تمامی اوقات حاضر باشند. گاه به گاه ممکن است یکی از این سه نفر غایب باشد تا پیرامون بهروزی قلمرو خود شخصاً با قدمای ایامها مشورت نماید.</p>
<p style="direction:rtl">  این حکمرانان سه&zwnj;گانۀ ناحیه&zwnj;های اصلی به طور ویژه در چیره دستی در جزئیات اداری کامل هستند، لذا نامشان <em>کمالهای</em> ایامها است. در ثبت کردن نام این موجوداتِ کرات روحی ما با مشکل ترجمه کردن به زبان شما رو به رو هستیم، و اغلب به قدر فزاینده دشوار است که یک ترجمۀ رضایتبخش ارائه داده شود. ما دوست نداریم از نامهای اختیاری که برای شما بی&zwnj;معنی می&zwnj;باشد استفاده کنیم؛ از این رو این را اغلب دشوار می&zwnj;یابیم که یک نام مناسب انتخاب نماییم، نامی که برای شما روشن باشد و در همان حال تا اندازه&zwnj;ای نمایانگر نام اولیه باشد.</p>
<p style="direction:rtl">  کمالهای ایامها از گروهی با تعداد متعادل از مشاوران الهی، کامل کنندگان خرد، و بازرسان جهانی برخوردارند که به دولتهای آنها وصل می&zwnj;باشند. آنها باز از تعداد بیشتری از پیام&zwnj;&zwnj;آوران توانمند، آنهایی که در اتوریتۀ بالا هستند، و آنهایی که بدون نام و شماره هستند برخوردارند. اما بیشترِ کار معمولِ امور ناحیۀ اصلی توسط نگاهبانان آسمانی و یاوران والای پسر به اجرا در می&zwnj;آید. این دو گروه از میان فرزندان تثلیث یافتۀ شخصیتهای بهشت - هاونا یا پایان دهندگان جلال یافتۀ انسانی انتخاب می&zwnj;شوند. برخی از این دو رسته از موجودات مخلوق - تثلیث یافته توسط الوهیتهای بهشت مجدداً تثلیث یافته&zwnj; و سپس اعزام می&zwnj;شوند تا در حکومت دولتهای ابرجهان یاری رسانند.</p>
<p style="direction:rtl">  بیشتر نگاهبانان آسمانی و یاوران والای پسر به خدمت ناحیه&zwnj;های اصلی و فرعی تخصیص داده شده&zwnj;اند، اما سرپرستان تثلیث یافته (سرافیمها و بینابینیهای احاطه شده با تثلیث) افسران دادگاههای هر سه بخش هستند که در دیوانهای دادرسی قدمای ایامها، کمالهای ایامها، و جدیدهای ایامها عمل می&zwnj;کنند. سفیران تثلیث یافته (انسانهای فراز یافتۀ با تثلیث احاطه شده&zwnj;ای که دارای طبیعت یگانگی با پسر یا روح هستند) ممکن است در هر نقطه در یک ابرجهان مورد مواجهه واقع شوند، اما اکثریت آنان در خدمت ناحیه&zwnj;های فرعی می&zwnj;باشند.</p>
<p style="direction:rtl">  پیش از ایام آشکار شدن کامل طرح دولتی هفت ابرجهان، عملاً تمامی سرپرستان بخشهای گوناگون این دولتها، به جز قدمای ایامها، تحت سرپرستی جاودانه&zwnj;های ایامها در کرات گوناگون جهان کامل هاونا برای مدتهای متفاوت شاگردی کردند. به همین ترتیب موجودات تثلیث یافتۀ بعد پیش از آن که به خدمت قدمای ایامها، کمالهای ایامها، و جدیدهای ایامها وصل شوند دورانی از آموزش را تحت سرپرستی جاودانه&zwnj;های ایامها از سر گذراندند. آنان همگی سرپرستانی کار آزموده، آزمایش شده، و با تجربه هستند.</p>
<p style="direction:rtl">  هنگامی که شما به ستاد مرکزی اِسپلاندون پیش رفتید، بعد از این که در کرات ناحیۀ فرعی&zwnj;تان اقامت کردید، در همان آغاز کمالهای ایامها را خواهید دید، چرا که این حکمرانان ستوده به هفتاد کرات ناحیۀ اصلیِ آموزش بالاتر برای مخلوقات فراز یابندۀ زمان به طور تنگاتنگ مربوط هستند. کمالهای ایامها شخصاً تعهدات گروهی به فارغ&zwnj;التحصیلان فراز یابندۀ مدارس ناحیۀ اصلی را سرپرستی می&zwnj;کنند.</p>
<p style="direction:rtl">  کار رهنوردان زمان در کراتی که ستاد مرکزی یک ناحیۀ اصلی را احاطه کرده&zwnj;اند در مقایسه با سرشت فیزیکی&zwnj;تر و مادی&zwnj;ترِ آموزش در هفت کرات آموزشی یک ناحیۀ فرعی و با تعهدات روحی در چهار صد و نود کرات دانشگاه ستاد مرکزی یک ابرجهان عمدتاً یک طبیعت عقلانی دارد.</p>
<p style="direction:rtl">  اگر چه شما را فقط در سیستم ثبت ناحیۀ اصلی اِسپلاندون، که در بر گیرندۀ جهان محلی منشأ شما می&zwnj;باشد وارد می&zwnj;کنند، شما باید از میان هر یک از ده بخش اصلی ابرجهان ما عبور کنید. شما کلیۀ سی کمال ایامهای اروانتان را پیش از رسیدن به یوورسا خواهید دید.</p>
<div class="c1">
<h4 style="direction:rtl">5- جدیدهای ایامها</h4></div>

<p style="direction:rtl">  جدیدهای ایامها جوانترین مدیران عالی ابرجهانها هستند. آنها سرپرستی امور ناحیه&zwnj;های فرعی را در گروههای سه نفره به عهده دارند. آنها ذاتاً با کمالهای ایامها همتراز هستند، اما در مرجعیت اداری تحت فرمان آنها هستند. تنها بیست و یک هزار تن از این شخصیتهای تثلیثِ شخصاً فرهمند و به طور الهی مؤثر وجود دارد. آنها به طور همزمان آفریده شدند، و تحت سرپرستی جاودانه&zwnj;های ایامها به همراه هم از میان آموزش هاونای خود عبور کردند.</p>
<p style="direction:rtl">  جدیدهای ایامها گروهی از همکاران و دستیاران دارند که مشابه همکاران و دستیاران کمالهای ایامها است. علاوه بر آن تعداد عظیمی از رسته&zwnj;های متنوع موجودات آسمانی تحت فرمان به آنان تخصیص یافته است. در سازمان اداری ناحیه&zwnj;های فرعی، آنها تعداد زیادی از انسانهای فراز یابندۀ مقیم، پرسنل کلنیهای گوناگون همیارانه، و گروههای گوناگونی را که منشأ در روح بیکران دارند به کار می&zwnj;گیرند.</p>
<p style="direction:rtl">  دولتهای ناحیه&zwnj;های فرعی به اندازۀ بسیار زیاد، گر چه نه به طور انحصاری، درگیر مشکلات بزرگ فیزیکی ابرجهانها هستند. کرات ناحیۀ فرعی، ستاد مرکزی کنترلگران استاد فیزیکی هستند. در این کرات انسانهای فراز یابنده به مطالعات و آزمایشاتی که به یک بررسی فعالیتهای سومین رستۀ مراکز عالی نیرو و کلیۀ هفت رستۀ کنترلگران استاد فیزیکی مربوط است می&zwnj;پردازند.</p>
<p style="direction:rtl">  از آنجا که رژیمِ یک ناحیۀ فرعی به طور بسیار گسترده درگیر مشکلات فیزیکی است، سه جدیدهای ایامهای آن به ندرت با هم در پایتخت کره هستند. بیشتر اوقات یکی با کمالهای ایامهایی که سرپرستی ناحیۀ اصلی را به عهده دارد جای دیگری در کنفرانس به سر می&zwnj;برد، و یا ضمن این که قدمای ایامها را در گردهماییهای موجودات والای تثلیث منشأ در بهشت نمایندگی می&zwnj;کند غایب است. آنها در نمایندگی قدمای ایامها در شوراهای عالی در بهشت با کمالهای ایامها به نوبت جا عوض می&zwnj;کنند. در عین حال، جدید ایامهای دیگر ممکن است در تور دیدار از کرات ستاد مرکزی جهانهای محلی که به قلمرو او تعلق دارد در جای دیگری باشد. اما حداقل یکی از این حکمرانان همیشه در ستاد مرکزی یک ناحیۀ فرعی سر کار باقی می&zwnj;ماند.</p>
<p style="direction:rtl">  روزی شما همگی سه جدید ایامهایی را که مسئول اِنسا، ناحیۀ فرعی شما، هستند خواهید شناخت، زیرا شما باید در مسیرتان به سوی کرات آموزشی ناحیه&zwnj;های اصلی از میان دستان آنها عبور کنید. شما در صعود به یوورسا فقط از میان یک گروه از کرات آموزشی ناحیۀ فرعی عبور خواهید کرد.</p>
<div class="c1">
<h4 style="direction:rtl">6- اتحادهای ایامها</h4></div>

<p style="direction:rtl">  شخصیتهای تثلیث از رستۀ &rdquo;ایامها&ldquo; در یک ظرفیت اداریِ زیر سطح دولتهای ابرجهان عمل نمی&zwnj;کنند. در جهانهای محلیِ در حال تکامل آنها فقط به عنوان مشاور و ناصح عمل می&zwnj;کنند. اتحادهای ایامها گروهی از شخصیتهای رابط هستند که توسط تثلیث بهشت به فرمانروایان دوگانۀ جهانهای محلی تخصیص داده شده&zwnj;اند. به هر جهان محلیِ سازمان یافته و مسکونی یکی از این مشاوران بهشتی که برای آفرینش محلی به عنوان نمایندۀ تثلیث، و از برخی جهات پدر جهانی عمل می&zwnj;کند تخصیص یافته است.</p>
<p style="direction:rtl">  هفت صد هزار تن از این موجودات موجود است، گر چه آنها همگی به مأموریت گمارده نشده&zwnj;اند. سپاه ذخیرۀ اتحادهای ایامها به عنوان شورای عالی تنظیمات جهان در بهشت عمل می&zwnj;کند.</p>
<p style="direction:rtl">  این ناظران تثلیث فعالیتهای اداری کلیۀ شاخه&zwnj;های دولت جهانی را به طریقه&zwnj;ای خاص هماهنگ می&zwnj;کنند، از آنهایی که به جهانهای محلی تعلق دارند تا دولتهای ناحیه و تا آنهایی که به ابرجهان متعلق هستند؛ از این رو نامشان <em>اتحاد</em> ایامها می&zwnj;باشد. آنها یک گزارش سه&zwnj;گانه به مافوقان خود ارائه می&zwnj;دهند: آنها اطلاعات مربوطی را که طبیعتی فیزیکی و نیمه عقلانی دارد به جدیدهای ایامهای ناحیۀ فرعی خود گزارش می&zwnj;دهند. آنها رخدادهای عقلانی و نیمه روحی را به کمالهای ایامهای ناحیۀ اصلی خود گزارش می&zwnj;دهند. آنها امور روحی و نیمه بهشتی را به قدمای ایامها در پایتخت ابرجهان خود گزارش می&zwnj;دهند.</p>
<p style="direction:rtl">  از آنجا که آنها موجودات تثلیث منشأ هستند، تمامی مدارهای بهشت به منظور ارتباط متقابل برای آنان فراهم است، و بدین ترتیب آنها با یکدیگر و با تمامی شخصیتهای مورد نیاز دیگر تا شوراهای عالی بهشت همیشه در تماس هستند.</p>
<p style="direction:rtl">  یک اتحاد ایامها به دولت جهان محلی مأموریتش به طور ارگانیک وصل نیست. او جدا از وظایفش به عنوان یک ناظر، فقط با تقاضای مسئولین محلی عمل می&zwnj;کند. او به واسطۀ داشتن سِمت رسمی، یک عضو کلیۀ شوراهای اصلی و تمامی گردهماییهای مهم آفرینش محلی می&zwnj;باشد، اما در بررسی دقیق تکنیکی مشکلات اداری شرکت نمی&zwnj;کند.</p>
<p style="direction:rtl">  هنگامی که یک جهان محلی در نور و حیات استقرار می&zwnj;یابد، موجودات جلال یافتۀ آن با اتحاد ایامها، که در آن هنگام در یک ظرفیت بسط یافته در چنین قلمرو حاوی کمال تکاملی عمل می&zwnj;کند، آزادانه معاشرت می&zwnj;کنند. اما او اساساً هنوز یک سفیر تثلیث و مشاور بهشتی است.</p>
<p style="direction:rtl">  یک جهان محلی توسط یک پسر الهی که از منشأ دوگانۀ ربانی برخوردار است مستقیماً مورد حکومت واقع می&zwnj;شود، اما او دائماً یک برادر بهشتی، یک شخصیت تثلیث منشأ را در کنارش دارد. در صورت غیبت موقت یک پسر خالق از ستاد مرکزی جهان محلیش، حکمرانان موقت عمدتاً توسط رهنمود اتحاد ایامهای خود در تصمیمات اصلیشان راهنمایی می&zwnj;شوند.</p>
<div class="c1">
<h4 style="direction:rtl">7- مؤمنان ایامها</h4></div>

<p style="direction:rtl">  این شخصیتهای والای تثلیث منشأ مشاوران بهشت برای حکمرانان یکصد کوکبه در هر جهان محلی می&zwnj;باشند. هفتاد میلیون مؤمن ایامها وجود دارد، و مثل اتحادهای ایامها، همگی مشغول به خدمت نیستند. سپاه ذخیرۀ بهشتی آنان کمیسیون مشورتی اخلاقیات و حکومت بر خودِ بین جهانی می&zwnj;باشد. مؤمنان ایامها مطابق فرامین شورای عالی سپاه ذخیره&zwnj;شان در کار خدماتی به نوبت جا عوض می&zwnj;کنند.</p>
<p style="direction:rtl">  تمامی آنچه که یک اتحاد ایامها برای یک پسر خالق یک جهان محلی می&zwnj;باشد، مؤمنان ایامها برای پسران وراندادک که بر کواکب آن آفرینش محلی حکومت می&zwnj;کنند می&zwnj;باشند. آنها به حد عالی وقف بهروزی کواکب مأموریتشان هستند و به طور الهی به آن وفادارند، لذا نامشان <em>مؤمنان</em> ایامها است. آنها فقط به عنوان مشاور عمل می&zwnj;کنند، و هرگز در فعالیتهای اداری شرکت نمی&zwnj;جویند مگر با دعوت مسئولین کوکبه. آنها در خدمت آموزشی به رهنوردان فراز یابنده در کرات معماری شدۀ آموزشی که ستاد مرکزی یک کوکبه را احاطه کرده&zwnj;اند نیز به طور مستقیم درگیر نیستند. تمامی چنین کارهایی تحت سرپرستی پسران وراندادک می&zwnj;باشد.</p>
<p style="direction:rtl">  کلیۀ مؤمنان ایامهایی که در کواکب یک جهان محلی عمل می&zwnj;کنند تحت حوزۀ اختیارات اتحاد ایامها هستند و مستقیماً به او گزارش می&zwnj;دهند. آنها از یک سیستم گستردۀ ارتباط متقابل برخوردار نیستند، و معمولاً بنا به خواست خودشان در محدودۀ سرحدات یک جهان محلی به ارتباط متقابل محدود هستند. هر مؤمن ایامهایی که در نبادان مشغول به کار است می&zwnj;تواند با کلیۀ نفرات دیگر رستۀ خود که در این جهان محلی مشغول به کار هستند ارتباط برقرار کند و چنین می&zwnj;کند.</p>
<p style="direction:rtl">  مؤمنان ایامها مثل اتحاد ایامها در ستاد مرکزی یک جهان منزلگاه شخصی خود را در پایتخت کواکب، جدا از آنهایی که به مدیران اداری چنین قلمروهایی تعلق دارند، حفظ می&zwnj;کنند. منزلگاههای آنان به راستی در مقایسه با منازل حکمرانان وراندادک کواکب ساده و بی&zwnj;پیرایه هستند.</p>
<p style="direction:rtl">  مؤمنان ایامها آخرین حلقه در زنجیرۀ طولانی اداری - مشورتی هستند که از کرات مقدس پدر جهانی، که در نزدیکی مرکز تمامی چیزها می&zwnj;باشند، تا بخشهای اصلی جهانهای محلی امتداد می&zwnj;یابد. نظام تثلیث منشأ در کواکب متوقف می&zwnj;شود؛ هیچ مشاور بهشتی از این نوع در اجزای تشکیل دهندۀ سیستمهای آنها در کرات مسکونی به طور دائم استقرار نیافته است. این واحدهای اداری یاد شده کاملاً تحت حوزۀ اختیارات موجوداتی هستند که بومی جهانهای محلی می&zwnj;باشند.</p>
<p style="direction:rtl">  [عرضه شده توسط یک مشاور الهی یوورسا.]</p>
</body>
</html>
