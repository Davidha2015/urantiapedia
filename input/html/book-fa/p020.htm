<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2018 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 20 - ران بهشتی خداوند</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">نسخۀ پیشنویس</span></h1>
</div>
 <div class="c1">
 <h1 style="direction:rtl">کتاب یورنشیا</h1>
</div>
<div class="c1">
<h2 style="direction:rtl">مقالۀ 20</h2>
</div>
<div class="c1">
<h3 style="direction:rtl">پسران بهشتی خداوند</h3>
</div>

<p style="direction:rtl">  پسران خداوند آنطور که در ابرجهان اروانتان عمل می&zwnj;کنند تحت سه عنوان کلی طبقه&zwnj;بندی شده&zwnj;اند:</p>

<p style="direction:rtl">  1- پسران فرود یابندۀ خداوند.</p>
<p style="direction:rtl">  2- پسران فراز یابندۀ خداوند.</p>
<p style="direction:rtl">  3- پسران تثلیث یافتۀ خداوند.</p>

<p style="direction:rtl">  رسته&zwnj;های فرود یابندۀ فرزندی شامل شخصیتهایی هستند که از آفرینش مستقیم و الهی برخوردارند. پسران فراز یابنده، نظیر مخلوقات انسانی، از طریق شرکت تجربی در تکنیک خلاق که به عنوان تکامل شناخته شده است به این مرتبت دست می&zwnj;یابند. پسران تثلیث یافته یک گروه برخوردار از منشأ مرکب هستند که شامل کلیۀ موجوداتی می&zwnj;شود که توسط تثلیث بهشت احاطه شده&zwnj;اند، گر چه از منشأ مستقیم تثلیث برخوردار نیستند.</p>
<div class="c1">
<h4 style="direction:rtl">1- پسران فرود یابندۀ خداوند</h4></div>

<p style="direction:rtl">  کلیۀ پسران فرود یابندۀ خداوند از منشأ بالا و الهی برخوردارند. آنها وقف کارکرد فرود یابندۀ خدماتی در کرات و سیستمهای زمان و فضا هستند، و در آنجا پیشرفت در صعود بهشتی مخلوقات دون مرتبۀ حاوی منشأ تکاملی &mdash; پسران فراز یابندۀ خداوند &mdash; را تسهیل می&zwnj;نمایند. از میان رسته&zwnj;های بیشمار پسران فرود یابنده، هفت عدد در این نوشته&zwnj;ها شرح داده می&zwnj;شوند. آن پسرانی که از سوی الوهیتها در جزیرۀ مرکزی نور و حیات می&zwnj;آیند<em> پسران بهشتی خداوند</em> نامیده می&zwnj;شوند و در بر گیرندۀ سه رستۀ زیرین هستند:</p>

<p style="direction:rtl">  1- پسران آفریننده &mdash; میکائیلها.</p>
<p style="direction:rtl">  2- پسران مجیستریال &mdash; آوُنالها.</p>
<p style="direction:rtl">  3- پسران آموزگار تثلیث &mdash; دِینالها.</p>

<p style="direction:rtl">  چهار رستۀ باقیماندۀ فرود یابندۀ فرزندی به عنوان <em>پسران جهان محلیِ خداوند</em> شناخته شده&zwnj;اند و عبارتند از:</p>

<p style="direction:rtl">  4- پسران ملک صادق.</p>
<p style="direction:rtl">  5- پسران وراندادک.</p>
<p style="direction:rtl">  6- پسران لانوناندک.</p>
<p style="direction:rtl">  7- حاملین حیات.</p>

<p style="direction:rtl">  ملک صادقها اولاد مشترک یک پسر آفرینندۀ جهان محلی، روح آفرینشگر، و پدر ملک صادق می&zwnj;باشند. اما وراندادکها و لانوناندکها توسط یک پسر آفریننده و همیار آفرینشگر روحی او به وجود آورده می&zwnj;شوند. وراندادکها به بهترین وجه به عنوان والامرتبه&zwnj;ها، پدران کوکبه؛ و لانوناندکها به عنوان حکمرانان سیستم و به عنوان پرنسهای سیاره&zwnj;ای شناخته شده&zwnj;اند. رستۀ سه&zwnj;گانۀ حاملین حیات توسط یک پسر آفریننده و روح آفرینشگری که به یکی از سه قدیم&zwnj;الایامهای حوزۀ ابرجهان مربوطه مرتبط هستند به وجود می&zwnj;آید. اما سرشت و فعالیتهای این پسران جهان محلی خداوند در آن مقالاتی که به امور آفرینشهای محلی می&zwnj;پردازند به طور مناسب&zwnj;تر توصیف می&zwnj;شوند.</p>
<p style="direction:rtl">  پسران بهشتی خداوند دارای منشأ سه&zwnj;گانه هستند: پسران اولیه یا آفریننده توسط پدر جهانی و پسر جاودان به وجود می&zwnj;آیند؛ پسران ثانویه یا مجیستریال فرزندان پسر جاودان و روح بیکران هستند؛ پسران آموزگار تثلیث اولاد پدر، پسر، و روح هستند. از نقطه نظر سرویس، پرستش، و تقاضا در دعا، پسران بهشتی همچون یکی هستند؛ روح آنها یکی است، و کیفیت و کمال کار آنان یکسان است.</p>
<p style="direction:rtl">  همانطور که رسته&zwnj;های بهشتی ایامها اثبات نمودند مدیرانی الهی هستند، رسته&zwnj;های پسران بهشتی نیز خود را به صورت خادمانی الهی &mdash; آفرینندگان، خدمت کنندگان، اعطا کنندگان، داوران، آموزگاران، و آشکار کنندگان حقیقت &mdash; هویدا نموده&zwnj;اند. آنها جهان جهانها را از سواحل جزیرۀ جاودان تا کرات مسکونی زمان و فضا در می&zwnj;نوردند، و خدمات چندگانه&zwnj;ای را که در این نگارشات فاش نمی&zwnj;شود در جهان مرکزی و ابرجهانها اجرا می&zwnj;کنند. آنها بسته به طبیعت و مکان خدمتشان به طور گوناگون سازمان یافته&zwnj;اند، اما در یک جهان محلی پسران مجیستریال و آموزگار هر دو تحت سرپرستی پسر آفریننده&zwnj;ای که مسئولیت آن حوزه را به عهده دارد خدمت می&zwnj;کنند.</p>
<p style="direction:rtl">  پسران آفریننده به نظر می&zwnj;رسد از یک عطیۀ معنوی برخوردار باشند که حول شخصشان متمرکز است. آنها آن را کنترل می&zwnj;کنند و می&zwnj;توانند اعطا کنند، همانطور که خود پسر آفرینندۀ شما آنگاه که روحش را روی تمامی انسانها در یورنشیا افشاند چنین کرد. هر پسر آفریننده در قلمرو خودش از این عطیۀ نیروی جلب معنوی برخوردار است؛ او از هر عمل و احساس هر پسر فرود یابندۀ خداوند که در قلمرو او خدمت می&zwnj;کند شخصاً آگاه است. در اینجا یک انعکاس الهی، یک نسخه برداری جهان محلیِ آن نیروی جلب مطلق روحی پسر جاودان وجود دارد که او را قادر می&zwnj;سازد با کلیۀ پسران بهشتی خود، صرف نظر از این که در کجای سراسر جهان جهانها باشند، تماس برقرار کند و این تماس را حفظ نماید.</p>
<p style="direction:rtl">  پسران بهشتی آفریننده نه تنها در کارکردهای خدماتی و اعطایی فرود یابندۀ خویش به عنوان پسر خدمت می&zwnj;کنند، بلکه هنگامی که دوران اعطایی خویش را تکمیل نمودند، هر یک به عنوان یک پدر جهان در آفرینش خودشان عمل می&zwnj;کنند، در حالی که پسران دیگر خداوند به خدمت اعطایی و ارتقاءِ معنوی ادامه می&zwnj;دهند. این خدمت به این منظور طراحی شده است که سیارات را یک به یک به قدردانی داوطلبانه از حکمرانی مهرآمیز پدر جهانی که به وقف مخلوق به خواست پدر آسمانی و به وفاداری سیاره&zwnj;ای نسبت به حاکمیت جهانی پسر آفریننده&zwnj;اش می&zwnj;انجامد جلب نماید.</p>
<p style="direction:rtl">  در یک پسر آفریننده هفتگانه، خالق و مخلوق در ارتباطی فهیمانه، دلسوزانه، و بخشنده، برای همیشه در هم آمیخته&zwnj;اند. تمامی رستۀ میکائیلها، پسران آفریننده، آنقدر بی&zwnj;نظیر هستند که بررسی سرشت و فعالیتهای آنان به مقالۀ بعدی در این سری اختصاص خواهد یافت، در حالی که این نوشته عمدتاً به دو رستۀ باقیماندۀ فرزندی بهشت، پسران مجیستریال و پسران آموزگار تثلیث، خواهد پرداخت.</p>
<div class="c1">
<h4 style="direction:rtl">2- پسران مجیستریال</h4></div>

<p style="direction:rtl">  هر گاه یک برداشت آغازین و مطلق از موجود که توسط پسر جاودان تدوین شده با یک آرمان جدید و الهیِ حاویِ خدمت مهرآمیز که توسط روح بیکران پندار گشته یگانه شود، یک پسر جدید و آغازین خداوند، یک پسر مجیستریال بهشت، به وجود می&zwnj;آید. این پسران در مقایسه با رستۀ میکائیلها، پسران آفریننده، رستۀ آونالها را تشکیل می&zwnj;دهند. آنها گر چه از نظر شخصی آفریننده نیستند، از نزدیک با میکائیلها در تمامی کارهایشان مرتبطند. آونالها خادمان سیاره&zwnj;ای و قضات، اجرا کنندگان قانونِ قلمروهای زمان و فضا برای تمامی نژادها، تمامی کرات، و تمامی جهانها هستند.</p>
<p style="direction:rtl">  ما دلایلی داریم باور کنیم که تعداد کل پسران مجیستریال در جهان بزرگ در حدود یک میلیارد است. آنها از یک رستۀ حاکم بر خود هستند، و توسط شورای عالی&zwnj;شان در بهشت هدایت می&zwnj;شوند. این شورا از آونالهای باتجربه&zwnj;ای تشکیل شده است که از خدمات کلیۀ جهانها جمع&zwnj;آوری شده&zwnj;اند. اما هنگامی که آنها به یک جهان محلی تخصیص یافته و در آن به کار گمارده می&zwnj;شوند، تحت سرپرستی پسر آفرینندۀ آن حوزه خدمت می&zwnj;کنند.</p>
<p style="direction:rtl">  آونالها پسران بهشت برای سرویس و اعطا به تک تک سیارات جهانهای محلی هستند. و چون هر پسر آونال از یک شخصیت منحصر به فرد برخوردار است، از آنجا که هیچیک از دو تای آنها همانند نیستند، کار آنها در قلمرو اقامت موقتشان به طور انفرادی بی&zwnj;نظیر است، جایی که آنها در آن اغلب به شکل انسان در جسم ظاهر می&zwnj;شوند و گاهی اوقات در کرات تکاملی از مادران زمینی متولد می&zwnj;شوند.</p>
<p style="direction:rtl">  آونالها علاوه بر خدماتشان در سطوح اداری بالاتر، در کرات مسکونی از یک کارکرد سه&zwnj;گانه برخوردارند:</p>

<p style="direction:rtl">  1- <em>عملکردهای قضایی.</em> آنها در پایان ادوار سیاره&zwnj;ای عمل می&zwnj;کنند. در موعد مقرر ممکن است چندین &mdash; صدها عدد &mdash; از این مأموریتها در هر کرۀ جداگانه اجرا شود، و آنها ممکن است که به عنوان خاتمه دهندگان اعطایی، رها کنندگان بقا یافتگان خفته، به همان کرات یا کرات دیگر به دفعات بیشمار عزیمت کنند. </p>
<p style="direction:rtl">  2- <em>مأموریتهای مجیستریال</em>. یک دیدار سیاره&zwnj;ای از این نوع معمولاً پیش از ورود یک پسر اعطایی رخ می&zwnj;دهد. در چنین مأموریتی یک آونال از طریق یک تکنیک ظهور در جسم که شامل تولد انسانی نیست به صورت یک بزرگسال آن سرزمین پدیدار می&zwnj;شود. آونالها به دنبال این دیدار نخست و معمول مجیستریال ممکن است در همان سیاره هم پیش و هم پس از ظهور پسر اعطایی در یک ظرفیت مجیستریال مکرراً خدمت کنند. یک آونال در این مأموریتهای اضافۀ مجیستریال ممکن است در شکل مادی و مرئی ظاهر شود و ممکن است چنین نکند، اما در هیچیک از آنها او به صورت یک نوزاد ناتوان به دنیا نخواهد آمد.</p>
<p style="direction:rtl">  3- <em>مأموریتهای اعطایی</em>. پسران آونال همگی حداقل یک بار خود را به نژادی انسانی در کره&zwnj;ای تکاملی اعطا می&zwnj;کنند. دیدارهای قضایی بیشمار هستند، مأموریتهای مجیستریال ممکن است چندگانه باشند، اما در هر سیاره فقط یک پسر اعطایی ظاهر می&zwnj;شود. آونالهای اعطایی از زن متولد می&zwnj;شوند، همانطور که میکائیل نبادان در یورنشیا ظهور یافت.</p>

<p style="direction:rtl">  هیچ حدی برای تعداد دفعاتی که ممکن است پسران آونال در مأموریتهای مجیستریال و اعطایی خدمت کنند وجود ندارد، اما معمولاً هنگامی که این تجربه هفت بار صورت یافت، به نفع آنهایی که قدر کمتری از چنین خدمتی برخوردار بودند تعلیق انجام می&zwnj;شود. این پسرانی که از چندین تجربۀ اعطایی برخوردارند سپس به شورای عالی شخصی یک پسر آفریننده گمارده می&zwnj;شوند، و بدین ترتیب در ادارۀ امور جهان شرکت می&zwnj;کنند.</p>
<p style="direction:rtl">  پسران مجیستریال در کلیۀ کارهایشان برای کرات مسکونی و در آنها توسط دو رسته از مخلوقات جهان محلی، ملک صادقها و فرشتگان اعظم، یاری می&zwnj;شوند، در حالی که در مأموریتهای اعطایی همچنین توسط ستارگان تابناک عصر، که همانند آنها منشأ در آفرینشهای محلی دارند، همراهی می&zwnj;شوند. پسران ثانویۀ بهشت، آونالها، در هر تلاش سیاره&zwnj;ای توسط توانمندی و اتوریتۀ کامل یک پسر اولیۀ بهشت، پسر آفرینندۀ جهان محلی مورد خدمتشان، مورد حمایت واقع می&zwnj;شوند. از نظر تمامی مقاصد و منظورها کار آنها در کرات مسکونی درست همانقدر مؤثر و قابل قبول است که سرویس یک پسر آفریننده در چنین کرات حاوی سکونت انسانی می&zwnj;توانست باشد.</p>
<div class="c1">
<h4 style="direction:rtl">3- اعمال قضایی</h4></div>

<p style="direction:rtl">  آونالها به عنوان پسران مجیستریال شهرت دارند زیرا قضات والای عالم، داوران ادوار الهی پی در پی کرات زمان هستند. آنها سرپرستی بیدار کردن بقا یافتگان خفته را به عهده دارند، در قلمروها به قضاوت می&zwnj;نشینند، یک دورۀ قضاوت تعلیق یافتۀ الهی را به پایان می&zwnj;رسانند، فرامین یک عصر بخشش آزمایشی را به اجرا در می&zwnj;آورند، مخلوقات فضا را که به خدمت سیاره&zwnj;ای تعلق دارند به کارهای دورۀ جدید الهی مجدداً بر می&zwnj;گمارند، و به دنبال پایان مأموریتشان به ستاد مرکزی جهان محلی خویش باز می&zwnj;گردند.</p>
<p style="direction:rtl">  هنگامی که آونالها پیرامون سرنوشت یک عصر بر مسند قضاوت می&zwnj;نشینند، سرنوشت نژادهای تکاملی را مقدر می&zwnj;دارند، اما گر چه ممکن است در رابطه با نابودی هویت مخلوقات شخصی دست به قضاوت زنند، چنین احکامی را به اجرا در نمی&zwnj;آورند. احکامی از این نوع توسط کسی جز مسئولین یک ابرجهان به اجرا در نمی&zwnj;آیند.</p>
<p style="direction:rtl">  ورود یک آونال بهشت در یک کرۀ تکاملی به منظور خاتمه دادن یک دورۀ الهی و گشایش یک عصر جدید از پیشرفت سیاره&zwnj;ای لزوماً یک مأموریت مجیستریال یا یک مأموریت اعطایی نیست. مأموریتهای مجیستریال گاهی اوقات و مأموریتهای اعطایی همیشه به صورت ظهور در جسم انجام می&zwnj;شوند؛ بدین معنی که در چنین مأموریتهایی آونالهاعملاً در شکل مادی در یک سیاره خدمت می&zwnj;کنند. دیدارهای دیگر آنها &rdquo;تکنیکی&ldquo; هستند، و یک آونال در این ظرفیت برای خدمت سیاره&zwnj;ای در جسم ظهور نمی&zwnj;یابد. اگر یک پسر مجیستریال صرفاً به عنوان یک قاضی دورۀ الهی بیاید، به صورت یک موجود روحی که برای مخلوقات مادی آن قلمرو نامرئی است در یک سیاره وارد می&zwnj;شود. این دیدارهای تکنیکی در تاریخ طولانی یک کرۀ مسکونی مکرراً به وقوع می&zwnj;پیوندند.</p>
<p style="direction:rtl">  پسران آونال ممکن است پیش از تجارب مجیستریال و اعطایی، هر دو، به صورت قضات سیاره&zwnj;ای عمل کنند. با این وجود در هر یک از این مأموریتها، پسر در جسم ظهور یافته عصر در حال گذار سیاره&zwnj;ای را مورد قضاوت قرار خواهد داد. یک پسر آفریننده نیز هنگامی که در یک مأموریت اعطایی در شکل جسم انسانی ظاهر می&zwnj;شود به همین ترتیب عمل می&zwnj;کند. هنگامی که یک پسر بهشت از یک کرۀ تکاملی دیدار می&zwnj;کند و مثل یکی از مردم آن می&zwnj;شود، حضور او یک دورۀ الهی را خاتمه داده و برای آن قلمرو در بر گیرندۀ قضاوت می&zwnj;باشد.</p>
<div class="c1">
<h4 style="direction:rtl">4- مأموریتهای مجیستریال</h4></div>

<p style="direction:rtl">  پیش از ظهور سیاره&zwnj;ایِ یک پسر اعطایی، یک کرۀ مسکونی معمولاً توسط یک آونال بهشت در یک مأموریت مجیستریال مورد دیدار واقع می&zwnj;شود. اگر این یک دیدار آغازین مجیستریال باشد، آونال همیشه به صورت یک موجود مادی ظهور می&zwnj;یابد. او به صورت یک مرد کاملاً بالغ نژادهای انسانی در سیارۀ مأموریت ظاهر می&zwnj;شود، موجودی که برای مخلوقات انسانی روزگار و نسل خود کاملاً مرئی، و با آنان در تماس فیزیکی است. در سرتاسر یک ظهور مجیستریال ارتباط پسر آونال با نیروهای محلی و جهانی روحی کامل و ناگسستنی است.</p>
<p style="direction:rtl">  یک سیاره ممکن است هم پیش و هم پس از ظهور یک پسر اعطایی دیدارهای متعدد مجیستریال را تجربه نماید. آن ممکن است توسط همان آونالها یا آونالهای دیگر که به عنوان قضات دورۀ الهی عمل می&zwnj;کنند بارها مورد دیدار واقع شود، اما چنین مأموریتهای تکنیکی قضاوتی نه اعطایی هستند و نه مجیستریال، و آونالها در چنین ایامی هرگز در جسم ظهور نمی&zwnj;یابند. حتی هنگامی که یک سیاره با مأموریتهای مکرر مجیستریال برکت می&zwnj;یابد، آونالها همیشه به ظهور انسانی تن در نمی&zwnj;دهند؛ و هنگامی که در شکل جسم انسانی خدمت می&zwnj;کنند، همیشه به عنوان موجودات بالغ آن سرزمین ظاهر می&zwnj;شوند؛ آنها از زن متولد نمی&zwnj;شوند.</p>
<p style="direction:rtl">  پسران بهشت هنگامی که در مأموریتهای اعطایی یا مجیستریال ظهور یافته&zwnj;اند، تنظیم کنندگان را تجربه کرده&zwnj;اند، و این تنظیم کنندگان برای هر ظهور متفاوتند. تنظیم کنندگانی که اذهان پسران ظهور یافتۀ خداوند را اشغال می&zwnj;کنند هرگز نمی&zwnj;توانند از طریق یگانگی با موجودات بشری - الهی مورد سکونتشان امید به نیل به شخصیت داشته باشند، اما آنها اغلب از طریق فرمان پدر جهانی شخصیت می&zwnj;یابند. چنین تنظیم کنندگانی شورای عالی رهنمود دیوینینگتون را برای سرپرستی، تعیین هویت، و اعزام ناصحان اسرارآمیز به قلمروهای مسکونی شکل می&zwnj;دهند. آنها همچنین به دنبال نابودی منزلگاههای موقت زمینی انسانها در بازگشت تنظیم کنندگان به &rdquo;آغوش پدر&ldquo; از آنها استقبال می&zwnj;کنند و آنها را معتبر می&zwnj;شناسند. بدین ترتیب تنظیم کنندگان وفادارِ قضات دنیا، رئیسان ستودۀ نوعشان می&zwnj;شوند.</p>
<p style="direction:rtl">  یورنشیا هرگز میزبان یک پسر آونال در یک مأموریت مجیستریال نبوده است. اگر یورنشیا طرح کلی کرات مسکونی را دنبال می&zwnj;نمود، با یک مأموریت مجیستریال مدتی بین روزگاران آدم و اعطای میکائیل مسیح برکت می&zwnj;یافت. اما به دلیل ظهور پسر آفرینندۀ شما در اعطای نهایی&zwnj;اش، هزار و نهصد سال پیش، ترتیب منظم پسران بهشت در سیارۀ شما به طور کامل از روال معمول خارج گردید.</p>
<p style="direction:rtl">  یورنشیا ممکن است توسط یک آونال که مأموریت می&zwnj;یابد در یک مأموریت مجیستریال در جسم ظاهر شود باز مورد دیدار واقع شود، اما در رابطه با ظهور آیندۀ پسران بهشت، حتی &rdquo;فرشتگان آسمان نیز زمان یا شیوۀ چنین دیدارهایی را نمی&zwnj;دانند&ldquo;، زیرا یک کرۀ اعطایی رستۀ میکائیل تحت سرپرستی فردی و شخصی یک پسر استاد قرار می&zwnj;گیرد و بدین نحو، کاملاً تابع طرحها و نظرات خود او است. و در رابطه با کرۀ شما، به واسطۀ وعدۀ بازگشت میکائیل این امر پیچیده&zwnj;تر شده است. صرف نظر از سوءِ تعبیر پیرامون سفر میکائیل نبادان به یورنشیا، یک چیز قطعاً موثق است: وعدۀ او برای بازگشت به کرۀ شما. نظر به این چشم&zwnj;انداز ، فقط زمان می&zwnj;تواند ترتیب آیندۀ دیدارهای پسران بهشتی خداوند را از یورنشیا آشکار سازد.</p>
<div class="c1">
<h4 style="direction:rtl">5- اعطای پسران بهشتی خداوند</h4></div>

<p style="direction:rtl">  پسر جاودان کلام جاودان خداوند است. پسر جاودان ابراز کامل &rdquo;اولین&ldquo; اندیشۀ مطلق و بیکران پدر جاودان او است. هنگامی که یک کپیه&zwnj;برداری شخصی یا بسط الهی از این پسر آغازین در یک مأموریت اعطایی ظهور در جسم انسانی آغاز می&zwnj;شود، این امر عملاً حقیقت می&zwnj;یابد که &rdquo;کلام&ldquo; الهی &rdquo;تبدیل به جسم می&zwnj;شود&ldquo; و این که بدین ترتیب کلام در میان موجودات دون رتبۀ حاوی منشأ حیوانی سکنی می&zwnj;گزیند.</p>
<p style="direction:rtl">  در یورنشیا یک اعتقاد رایج وجود دارد که منظور از اعطای یک پسر این است که رویکرد پدر جهانی به گونه&zwnj;ای تحت تأثیر قرار گیرد، اما روشن بینی شما باید نشان دهد که این امر حقیقت ندارد. اعطاهای آونالها و پسران رستۀ میکائیل بخشی ضروری از روند تجربی است و به این منظور طراحی شده که این پسران را برای مردمان و سیارات زمان و فضا داوران و فرمانروایانی ایمن و دلسوز گرداند. دوران اعطای هفتگانه هدف متعالی کلیۀ پسران بهشتی آفرینشگر است. و کلیۀ پسران مجیستریال با همان روح خادمانه انگیزه می&zwnj;یابند که پسران اولیۀ آفریننده و پسر جاودان بهشت را به گونه&zwnj;ای بسیار سرشار تعیین ویژگی می&zwnj;نماید.</p>
<p style="direction:rtl">  نوعی پسر بهشتی باید به هر کرۀ مسکونی انسانی اعطا شود تا برای تنظیم کنندگان فکر این را میسر سازد که در اذهان تمامی موجودات بشری نرمال در آن کره سکنی گزینند، زیرا تنظیم کنندگان نزد <em>کلیۀ</em> موجودات بشری با حسن نیت نمی&zwnj;آیند تا این که روی تمامی انسانها روح حقیقت ریخته شده باشد؛ و اعزام روح حقیقت منوط به این است که یک پسر بهشت که یک مأموریت اعطای انسانی را در یک کرۀ در حال تکامل به طور موفقیت&zwnj;آمیز به اجرا گذاشته است به ستاد مرکزی جهان خود بازگردد.</p>
<p style="direction:rtl">  طی روند تاریخ طولانی یک سیارۀ مسکونی، داوریهای دوره&zwnj;ای بسیاری به وقوع خواهد پیوست، و ممکن است بیش از یک مأموریت مجیستریال رخ دهد، اما بر حسب معمول یک پسر اعطایی تنها یک بار در کره خدمت خواهد کرد. تنها لازم است که در هر کرۀ مسکونی یک پسر اعطایی بیاید و در شکل حیات کامل انسانی از تولد تا مرگ زندگی کند. دیر یا زود، صرف نظر از وضعیت معنوی، هر کرۀ مسکونی انسانی سرنوشتش این است که میزبان یک پسر مجیستریال در یک مأموریت اعطایی شود، به جز آن سیاره&zwnj;ای در هر جهان محلی که یک پسر آفریننده برمی&zwnj;گزیند اعطای انسانی خود را در آن صورت دهد.</p>
<p style="direction:rtl">  شما با فهم بیشتر پسران اعطایی تشخیص می&zwnj;دهید که چرا در تاریخ نبادان چنین علاقۀ زیادی نسبت به یورنشیا وجود دارد. سیارۀ کوچک و بی&zwnj;اهمیت شما صرفاً به این دلیل مورد علاقۀ جهان محلی است که کرۀ منزلگاه انسانی عیسی ناصری است. آن صحنۀ اعطای نهایی و پیروزمند پسر آفرینندۀ شما بود، عرصه&zwnj;ای که میکائیل حاکمیت عالی شخصی جهان نبادان را در آن به دست آورد.</p>
<p style="direction:rtl">  یک پسر آفریننده در ستاد مرکزی جهان محلیش، به ویژه بعد از تکمیل اعطای انسانی خودش، عمدۀ وقتش را در مشاوره دادن و آموزش کالج پسران دستیار، پسران مجیستریال و دیگران، صرف می&zwnj;کند. این پسران مجیستریال با عشق و محبت، با بخشش مهرآمیز و ملاحظۀ پرعطوفت، خود را به کرات فضا اعطا می&zwnj;دارند. و این خدمات سیاره&zwnj;ای به هیچ وجه پایین&zwnj;تر از اعطاهای انسانی میکائیلها نیستند. درست است که پسر آفرینندۀ شما برای قلمرو ماجرای نهایی خود در تجربۀ مخلوق قلمرویی را انتخاب نمود که بداقبالیهای غیرمعمول داشت. اما هیچ سیاره&zwnj;ای هرگز نمی&zwnj;توانست در چنان شرایطی باشد که برای ترمیم معنوی آن نیاز به اعطای یک پسر آفریننده داشته باشد. هر پسری از گروه اعطایی به همان اندازه کفایت می&zwnj;نمود، زیرا پسران مجیستریال در کلیۀ کارهایشان در کرات یک جهان محلی درست همانقدر به طور الهی مؤثر و تماماً خردمند هستند که برادر بهشتی&zwnj;شان، پسر آفریننده، می&zwnj;بود.</p>
<p style="direction:rtl">  اگر چه در طول ظهور اعطایی این پسران بهشت در جسم همیشه احتمال فاجعه وجود دارد، من هنوز نشانی از شکست یا خطای یک پسر مجیستریال یا آفریننده در یک مأموریت اعطایی را ندیده&zwnj;ام. هر دو از چنان منشأ نزدیکی به کمال مطلق برخوردارند که شکست ناپذیر هستند. آنها واقعاً ریسک می&zwnj;کنند، به راستی همانند مخلوقات انسانی حاوی جسم و خون می&zwnj;شوند و بدین طریق تجربۀ بی&zwnj;نظیر مخلوق را به دست می&zwnj;آورند، اما در محدودۀ گسترۀ مشاهدۀ من، آنها همیشه موفق می&zwnj;شوند. آنها هرگز در دستیابی به هدف مأموریت اعطایی شکست نمی&zwnj;خورند. داستان اعطا و خدمت سیاره&zwnj;ای آنان در سراسر نبادان در بر گیرندۀ شکوهمندترین و مسحور کننده&zwnj;ترین فصل در تاریخ جهان محلی شما می&zwnj;باشد.</p>
<div class="c1">
<h4 style="direction:rtl">6- دوران زندگانی اعطایی انسانی</h4></div>

<p style="direction:rtl">  روشی که به وسیلۀ آن یک پسر بهشت به عنوان یک پسر اعطایی برای ظهور در جسم انسانی آماده می&zwnj;شود، و در سیارۀ اعطایی نقش مادر را بازی می&zwnj;کند، یک راز جهانی است؛ و هر تلاشی برای کشف کارکرد این تکنیک سونارینگتون با شکست قطعی مواجه خواهد شد. بگذارید آگاهی عظیم از حیات انسانی عیسی ناصری در روان شما تعمیق یابد، اما با پندارگرایی بی&zwnj;فایده در این که این ظهور اسرارآمیز میکائیل نبادان در جسم چگونه به انجام رسید فکر خود را به هدر ندهید. بگذارید همگی ما در آگاهی و اطمینان از این که چنین دستاوردهایی برای طبیعت الهی میسر هستند شادمانی کنیم و با حدسیات بیهوده پیرامون تکنیکی که برای انجام چنین پدیده&zwnj;هایی توسط خرد الهی به کار گرفته می&zwnj;شود وقت هدر ندهیم.</p>
<p style="direction:rtl">  یک پسر بهشت در یک مأموریت اعطایی انسانی همیشه از زن متولد می&zwnj;شود و به صورت یک پسر بچۀ آن سرزمین بزرگ می&zwnj;شود، همانطور که عیسی در یورنشیا چنین کرد. این پسران که حاوی خدمات عالی هستند درست همانند یک موجود بشری همگی از نوزادی آغاز می&zwnj;کنند و با عبور از جوانی به مردانگی می&zwnj;رسند. آنها از هر جهت مثل انسانهای نژادی می&zwnj;شوند که در آن متولد می&zwnj;گردند. آنها مثل فرزندان قلمروهایی که در آن خدمت می&zwnj;کنند از پدر درخواست اجابت خواسته&zwnj;هایشان را می&zwnj;کنند. از یک دیدگاه مادی، این پسران بشری - الهی به جز تنها یک مورد استثنا حیاتی معمول را زندگی می&zwnj;کنند: آنها در کرات اقامت موقتشان دارای فرزند نمی&zwnj;شوند؛ این یک محدودیت عمومی است که به تمامی رسته&zwnj;های پسران اعطایی بهشت اِعمال می&zwnj;شود.</p>
<p style="direction:rtl">  همانطور که عیسی در کرۀ شما به عنوان پسر نجار کار کرد، پسران بهشتی دیگر نیز در ظرفیتهای گوناگون در سیارات اعطایی&zwnj;شان کار می&zwnj;کنند. شما به سختی می&zwnj;توانید به حرفه&zwnj;ای بیندیشید که توسط یک پسر بهشت در روند اعطایش به یکی از سیارات تکاملی زمان دنبال نشده باشد.</p>
<p style="direction:rtl">  هنگامی که یک پسر اعطایی در تجربۀ زیستن حیات انسانی خبره شد، هنگامی که به کمال توازن با تنظیم کنندۀ ساکن در خود دست یافت، آن بخش از مأموریت سیاره&zwnj;ای خویش را که برای روشنگری اذهان و الهام دادن روانهای برادرانش در جسم طراحی شده بی&zwnj;درنگ آغاز می&zwnj;کند. این پسران به عنوان آموزگار منحصراً وقف ارشاد معنوی نژادهای انسانی در کرات مکان اقامت موقتشان هستند.</p>
<p style="direction:rtl">  دوران زندگانی اعطایی انسانی میکائیلها و آونالها، ضمن این که از بیشتر جهات شبیه هم هستند، مجموعاً یکسان نیستند: یک پسر مجیستریال هرگز اعلام نمی&zwnj;کند: &rdquo;هر کس که پسر را دیده است، پدر را دیده است&ldquo;، همانطور که پسر آفرینندۀ شما هنگامی که در یورنشیا و در جسم بود چنین نمود. اما یک آونال اعطا شده اعلام می&zwnj;کند: &rdquo;هر کس که من را دیده است، پسر جاودان خداوند را دیده است.&ldquo; پسران مجیستریال از تبار بلافصل پدر جهانی نیستند، و بنا به خواست پدر هم در جسم ظاهر نمی&zwnj;شوند؛ آنها همیشه بنا به خواست پسر جاودان بهشت خود را به عنوان <em>پسران</em> بهشت اعطا می&zwnj;دارند.</p>
<p style="direction:rtl">  هنگامی که پسران اعطایی، آفریننده یا مجیستریال، به دروازه&zwnj;های مرگ وارد می&zwnj;شوند، در روز سوم مجدداً ظاهر می&zwnj;شوند. اما شما نباید این ایده را در سر بپرورانید که آنها همیشه همچون پسر آفریننده که هزار و نهصد سال پیش در کرۀ شما اقامت داشت با پایان سوگباری مواجه می&zwnj;شوند. تجربۀ خارق&zwnj;العاده و غیرمعمول ظالمانه&zwnj;ای که عیسی ناصری از آن عبور نمود موجب شده است که یورنشیا به طور محلی به عنوان &rdquo;کرۀ صلیب&ldquo; شناخته شود. ضرورت ندارد که چنین رفتاری غیرانسانی با یک پسر خداوند صورت گیرد، و اکثریت عظیم سیارات استقبالی با ملاحظه&zwnj;تر از آنها داشته&zwnj;اند، و به آنها اجازه داده&zwnj;اند که دوران زندگانی انسانی خویش را به اتمام رسانند، عصر را خاتمه دهند، بقا یافتگان خفته را مورد داوری قرار دهند، و یک دوران الهی نوینی را بدون تحمیل یک مرگ خشونت&zwnj;آمیز افتتاح نمایند. یک پسر اعطایی باید با مرگ مواجه شود، باید از تمامی تجربۀ واقعی انسانهای عالم عبور کند، اما این جزو ملزومات طرح الهی نیست که این مرگ خشونت&zwnj;آمیز یا غیرعادی باشد.</p>
<p style="direction:rtl">  هنگامی که پسران اعطایی از طریق عمل خشونت&zwnj;آمیز کشته نمی&zwnj;شوند، آنها به طور داوطلبانه زندگی خود را رها می&zwnj;سازند و از دروازه&zwnj;های مرگ عبور می&zwnj;کنند، نه برای ارضای مطالبات &rdquo;عدالت سخت&zwnj;گیر&ldquo; یا &rdquo;خشم الهی&ldquo;، بلکه به این علت که دوران اعطایی را تکمیل سازند، یعنی از &rdquo;فنجان&ldquo; دوران زندگانی ظهور در جسم و تجربۀ شخصی در تمامی آنچه که حیات یک مخلوق را &mdash; آنطور که در سیارات وجود انسانی زیست می&zwnj;شود &mdash; تشکیل می&zwnj;دهد &rdquo;بنوشند.&ldquo; اعطا یک ضرورت سیاره&zwnj;ای و جهانی است، و مرگ فیزیکی چیزی بیش از یک بخش ضروری از یک مأموریت اعطایی نیست.</p>
<p style="direction:rtl">  هنگامی که ظهور در جسم انسانی به پایان رسید، آونالِ مشغول به خدمت عازم بهشت می&zwnj;شود، توسط پدر جهانی مورد پذیرش قرار می&zwnj;گیرد، به جهان محلی مأموریتش باز می&zwnj;گردد، و توسط پسر آفریننده مورد تجلیل واقع می&zwnj;شود. پسر آوُنال و پسر آفریننده به دنبال اعطا روح حقیقت مشترکشان را برای کار در قلوب نژادهای انسانی که در کرۀ اعطایی ساکنند اعزام می&zwnj;دارند. در اعصار پیش از حاکمیت یک جهان محلی، این روح مشترک هر دو پسر است که توسط روح آفرینشگر به کار بسته می&zwnj;شود. آن تا اندازه&zwnj;ای متفاوت از روح حقیقتی است که به دنبال هفتمین اعطای یک میکائیل اعصار جهان محلی را تعیین ویژگی می&zwnj;کند.</p>
<p style="direction:rtl">  به دنبال تکمیل اعطای نهایی یک پسر آفریننده، طبیعت روح حقیقتی که سابقاً به کلیۀ کرات اعطایی آونال آن جهان محلی فرستاده شده بود تغییر می&zwnj;یابد، و بیشتر عملاً روحِ میکائیلِ خود مختار می&zwnj;شود. این پدیده همزمان با رهایی روح حقیقت برای خدمت در سیارۀ اعطای انسانی میکائیل به وقوع می&zwnj;پیوندد. از این رو، هر کره&zwnj;ای که توسط یک اعطای مجیستریال ارج یافته است همان تسلی دهندۀ روحی را از پسر آفرینندۀ هفتگانه در ارتباط با آن پسر مجیستریال دریافت خواهد کرد که در صورت ظهور شخصی فرمانروای جهان محلی به عنوان پسر اعطایی آن دریافت می&zwnj;کرد.</p>
<div class="c1">
<h4 style="direction:rtl">7- پسران آموزگار تثلیث</h4></div>

<p style="direction:rtl">  این پسران بسیار شخصی و بسیار معنوی بهشت توسط تثلیث بهشت به وجود می&zwnj;آیند. آنها در هاونا به عنوان رستۀ دِینالها شناخته شده&zwnj;اند. آنها در اروانتان به عنوان پسران آموزگار تثلیث ثبت شده&zwnj;اند، و به دلیل اصل و نسبشان چنین نامیده شده&zwnj;اند. در سلوینگتون آنها گاهی اوقات پسران معنوی بهشت نامیده می&zwnj;شوند.</p>
<p style="direction:rtl">  تعداد پسران آموزگار دائماً در حال افزایش است. آخرین پخش جهانیِ سرشماری تعداد این پسران آموزگار را که در جهان مرکزی و ابرجهانها عمل می&zwnj;کنند اندکی بیش از بیست و یک میلیارد تن اعلام نمود، و این در بر گیرندۀ ذخیره&zwnj;های بهشتی که شامل بیش از یک سوم تمامی پسران آموزگار تثلیث موجود می&zwnj;شود نمی&zwnj;باشد.</p>
<p style="direction:rtl">  رستۀ دینالِ فرزندی یک بخش ارگانیک از دولتهای محلی یا ابرجهان نیست. اعضای آن نه آفریننده هستند، نه بازیاب، نه قاضی، و نه حکمران. آنها آنقدر به مدیریت جهان علاقمند نیستند که به روشنگری اخلاقی و رشد معنوی می&zwnj;باشند. آنها آموزگاران جهانی هستند، و وقف بیداری معنوی و هدایت اخلاقی تمامی قلمروها می&zwnj;باشند. کارکرد آنان اساساً به کارکرد شخصیتهای روح بیکران مربوط است و از نزدیک با صعود بهشتی موجودات آفریده شده ارتباط دارد.</p>
<p style="direction:rtl">  این پسران تثلیث از طبیعت ترکیبی سه الوهیت بهشت بهره می&zwnj;برند، اما در هاونا به نظر می&zwnj;رسد که بیشتر طبیعت پدر جهانی را منعکس می&zwnj;سازند. آنها به نظر می&zwnj;رسد در ابرجهانها طبیعت پسر جاودان را به نمایش می&zwnj;گذارند، در حالی که در آفرینشهای محلی به نظر می&zwnj;رسد آنها سرشت روح بیکران را نشان می&zwnj;دهند. آنها در کلیۀ جهانها تجسم خدمت و صلاحدید خرد هستند.</p>
<p style="direction:rtl">  پسران آموزگار تثلیث برخلاف برادران بهشتی&zwnj;شان، میکائیلها و آونالها، هیچ آموزش مقدماتی در جهان مرکزی دریافت نمی&zwnj;کنند. آنها مستقیماً به ستاد مرکزی ابرجهانها اعزام می&zwnj;شوند و از آنجا برای خدمت در یک جهان محلی به مأموریت گمارده می&zwnj;شوند. آنها در خدمتشان به این قلمروهای تکاملی نفوذ ترکیبی معنوی یک پسر آفریننده و پسران مجیستریال مربوطه را به کار می&zwnj;گیرند، زیرا دینالها در خودشان و به واسطۀ خودشان از یک نیروی جذب روحی برخوردار نیستند.</p>
<div class="c1">
<h4 style="direction:rtl">8- خدمت دِینالها در جهان محلی</h4></div>

<p style="direction:rtl">  پسران معنوی بهشت موجودات بی&zwnj;نظیر تثلیث منشأ هستند و تنها مخلوقات تثلیث هستند که چنان به طور کامل با ادارۀ جهانهای دوگانه - منشأ مرتبطند. آنها به گونه&zwnj;ای عطوفت&zwnj;آمیز وقف خدمت آموزشیِ مخلوقات انسانی و رسته&zwnj;های پایین&zwnj;تر موجودات روحی هستند. آنها تلاشهای خود را در سیستمهای محلی آغاز می&zwnj;کند، و مطابق تجربه و دستاورد، از طریق خدمت در کوکبه به بالاترین کار آفرینش محلی به سوی داخل پیش می&zwnj;روند. آنها به دنبال تصدیق ممکن است سفرای روحی که جهانهای محلی خدمتشان را نمایندگی می&zwnj;کنند شوند.</p>
<p style="direction:rtl">  من تعداد دقیق پسران آموزگار در نبادان را نمی&zwnj;دانم؛ چندین هزار تن از آنان وجود دارند. بسیاری از سرپرستان دپارتمانها در مدارس ملک صادق به این رسته تعلق دارند، در حالی که جمع پرسنل دانشگاه سلوینگتون که به طور منظم تشکیل می&zwnj;شود شامل بیش از یکصد هزار تن از جمله این پسران می&zwnj;باشد. تعداد کثیری در کرات گوناگون آموزشی مورانشیا استقرار یافته&zwnj;اند، اما آنها با کار پیشرفت معنوی و عقلانی مخلوقات انسانی به طور کامل مشغول نیستند؛ آنها به آموزش موجودات سراف و سایر بومیان آفرینشهای محلی به طور یکسان علاقمند هستند. بسیاری از دستیاران آنان از رسته&zwnj;های موجودات مخلوق - تثلیث یافته بیرون کشیده شده&zwnj;اند.</p>
<p style="direction:rtl">  پسران آموزگار تشکیل دهندۀ استادانی هستند که تمامی بررسیها و ادارۀ تمامی آزمونها را برای تعیین شایستگی و تصدیق کلیۀ مراحل فرعی خدمت جهان سرپرستی می&zwnj;کنند، از وظایف نگهبانان دیده&zwnj;بان تا آنهایی که دانشجویان ستاره شناسی هستند. آنها یک دورۀ آموزشی مادام&zwnj;العمر را به انجام می&zwnj;رسانند، که از درسهای سیاره&zwnj;ای تا کالج بالای خرد که در سلوینگتون واقع شده است دامنه می&zwnj;یابد. همگی، انسانهای فراز یابنده یا فرشتگان بلند پرواز کروب که این ماجراها را در خرد و حقیقت تکمیل می&zwnj;سازند، مورد قدردانی واقع می&zwnj;شوند، که نشان دهندۀ تلاش و پیشرفت است.</p>
<p style="direction:rtl">  در تمامی جهانها کلیۀ پسران خداوند مرهون این پسران پیوسته وفادار و یکسره مؤثر آموزگار تثلیث می&zwnj;باشند. آنها آموزگاران والای کلیۀ شخصیتهای روحی، حتی آموزگاران مورد آزمون واقع شده و راستین خود پسران خداوند می&zwnj;باشند. اما من به سختی می&zwnj;توانم از جزئیات پایان ناپذیر وظایف و کارکردهای پسران آموزگار به شما آگاهی دهم. قلمرو عظیم فعالیتهای فرزندیِ دینال، هنگامی که شما از میزان هوش بالاتری برخوردار شوید، و پس از پایان انزوای معنوی سیارۀ شما، بهتر در یورنشیا فهم خواهد شد.</p>
<div class="c1">
<h4 style="direction:rtl">9- خدمت سیاره&zwnj;ای دِینالها</h4></div>

<p style="direction:rtl">  هنگامی که پیشرفت رخدادها در یک کرۀ تکاملی نشان می&zwnj;دهد که زمان برای آغاز یک عصر معنوی مساعد است، پسران آموزگار تثلیث همیشه برای این خدمت داوطلب می&zwnj;شوند. شما با این رسته از فرزندی آشنا نیستید زیرا یورنشیا یک عصر معنوی، یک هزارۀ ارشاد کیهانی، را هرگز تجربه نکرده است. اما پسران آموزگار به منظور تدوین طرحهایی پیرامون اقامت پیش بینی شدۀ موقتشان در کرۀ شما حتی اکنون از کرۀ شما دیدن می&zwnj;کنند. آنها پس از این که ساکنان یورنشیا به رهایی نسبی از قل و زنجیرهای ددمنشی و از قید و بندهای مادی گرایی دست یافتند در موعد مناسب در آن ظاهر خواهند شد.</p>
<p style="direction:rtl">  پسران آموزگار تثلیث با خاتمه بخشیدن به ادوار الهی سیاره&zwnj;ای کاری ندارند. آنها نه مردگان را مورد داوری قرار می&zwnj;دهند و نه زندگان را به دنیای دیگر انتقال می&zwnj;دهند، اما آنها در هر مأموریت سیاره&zwnj;ای با یک پسر مجیستریال که این خدمات را انجام می&zwnj;دهد همراهی می&zwnj;شوند. پسران آموزگار به طور کامل درگیر آغاز نمودن یک عصر معنوی با پدیداری عصر واقعیتهای معنوی در یک سیارۀ تکاملی هستند. آنها قرینه&zwnj;های روحی دانش مادی و خرد گذرا را واقعیت می&zwnj;بخشند.</p>
<p style="direction:rtl">  پسران آموزگار معمولاً برای یک هزار سال از زمان سیاره&zwnj;ای در سیارات مورد دیدارشان باقی می&zwnj;مانند. یک پسر آموزگار مسئولیت حکومت هزاره&zwnj;ای سیاره&zwnj;ای را به عهده دارد و توسط هفتاد دستیار از رسته&zwnj;اش یاری می&zwnj;شود. دینالها در جسم ظاهر نمی&zwnj;شوند و یا از جهات دیگر طوری که برای موجودات بشری قابل رویت باشند خود را مادیت نمی&zwnj;بخشند؛ از این رو از طریق فعالیتهای ستارگان تابناک عصر، شخصیتهای جهان محلی که به پسران آموزگار تثلیث مربوط هستند، تماس با کرۀ مورد دیدار حفظ می&zwnj;شود.</p>
<p style="direction:rtl">  دینالها ممکن است بارها به یک کرۀ مسکونی بازگردند، و به دنبال مأموریت نهایی&zwnj;شان سیاره به وضعیت تثبیت شدۀ یک کرۀ نور و حیات، هدف تکاملی کلیۀ کرات مسکونی انسانی عصر کنونی جهان، رهنمون خواهد شد. سپاه انسانی نهایت با کراتی که در نور و حیات استقرار یافته&zwnj;اند بسیار درگیرند، و فعالیتهای سیاره&zwnj;ای آنان به فعالیتهای پسران آموزگار مرتبط است. به راستی تمامی رستۀ فرزندیِ دینال با تمامی فازهای فعالیتهای پایان دهندگان در آفرینشهای تکاملی زمان و فضا از نزدیک مربوط است.</p>
<p style="direction:rtl">  به نظر می&zwnj;رسد که طی مراحل پیشین فراز تکاملی پسران آموزگار تثلیث چنان با نظام پیشرفت انسانی به طور کامل تعیین هویت شدند که ما در رابطه با ارتباط محتمل آنها با پایان دهندگان در دوران آشکار ناشدۀ جهانهای آینده اغلب گمان پردازی می&zwnj;کنیم. ما مشاهده می&zwnj;کنیم که سرپرستان ابرجهانها بخشاً شخصیتهای تثلیث منشأ و بخشاً مخلوقات فراز یابندۀ تکاملی هستند که توسط تثلیث احاطه شده&zwnj;اند. ما قاطعانه باور داریم که پسران آموزگار و پایان دهندگان اکنون درگیر نیل به تجربۀ مرتبط به زمان هستند که ممکن است آموزشی مقدماتی برای آماده سازی آنها برای ارتباط نزدیکشان در یک سرنوشت آشکار ناشدۀ آینده باشد. در یوورسا اعتقاد ما بر این است که هنگامی که ابرجهانها سرانجام در نور و حیات استقرار یافتند، این پسران بهشتی آموزگار که به طور کامل با مشکلات کرات تکاملی آشنا شده&zwnj;اند و برای مدتهای طولانی با دوران زندگانی انسانهای تکاملی در ارتباط قرار گرفته&zwnj;اند، احتمالاً به ارتباط ابدی با سپاه بهشتی نهایت انتقال خواهند یافت.</p>
<div class="c1">
<h4 style="direction:rtl">10- کارکرد متحد پسران بهشت</h4></div>

<p style="direction:rtl">  منشأ و طبیعت کلیۀ پسران بهشتی خداوند الهی است. کار هر پسر بهشت برای هر کره درست مثل این است که پسر مورد خدمت، اولین و تنها پسر خداوند است.</p>
<p style="direction:rtl">  پسران بهشت جلوۀ الهی طبیعت کنشگر سه شخص الوهیت برای قلمروهای زمان و فضا هستند. پسران آفریننده، مجیستریال، و آموزگار هدایای الوهیتهای جاودان به فرزندان انسانها و به تمامی سایر مخلوقات جهان هستند که از پتانسیل صعود برخوردار باشند. این پسران خداوند آن خادمان الهی هستند که به طور بی&zwnj;وقفه به کار مساعدت به مخلوقات زمان وقف شده&zwnj;اند تا به هدف والای معنوی ابدیت دست یابند.</p>
<p style="direction:rtl">  در پسران آفریننده، مهر پدر جهانی با بخشش پسر جاودان در می&zwnj;آمیزد و در نیروی خلاق، خدمت مهرآمیز، و حاکمیت فهیمانۀ میکائیلها به جهانهای محلی آشکار می&zwnj;شود. در پسران مجیستریال، بخشش پسر جاودان در پیوند با خدمت روح بیکران در دوران زندگانی این آونالهای قضاوت، خدمت، و اعطا به قلمروهای تکاملی آشکار می&zwnj;شود. در پسران آموزگار تثلیث، مهر، بخشش، و خدمت سه الوهیت بهشت در بالاترین سطوح ارزشی زمان و فضا هماهنگ می&zwnj;شود، و به صورت حقیقت زنده، نیکی الهی، و زیبایی راستین معنوی به جهانها عرضه می&zwnj;شود.</p>
<p style="direction:rtl">  این رسته&zwnj;های فرزندی در جهانهای محلی تشریک مساعی می&zwnj;کنند تا آشکارسازی الوهیتهای بهشت را برای مخلوقات فضا صورت دهند: یک پسر آفریننده به عنوان پدر یک جهان محلی سرشت بیکران پدر جهانی را به نمایش می&zwnj;گذارد. آونالها به عنوان پسران اعطاییِ بخشش طبیعت بی&zwnj;مانند پسر جاودانِ دارای ترحم بیکران را آشکار می&zwnj;سازند. پسران تثلیث دینال به عنوان آموزگاران راستینِ شخصیتهای فراز یابنده شخصیت آموزگار روح بیکران را آشکار می&zwnj;سازند. میکائیلها، آونالها، و دینالها در همیاری الهی کاملشان به تحقق یابی و آشکارسازی شخصیت و حاکمیت خداوند متعال در جهانهای زمان و فضا و به آنها کمک می&zwnj;کنند. این پسران بهشتی خداوند در توازن فعالیتهای سه&zwnj;گانه&zwnj;شان، همینطور که بسط پایان ناپذیر ربانیتِ اولین منبع و مرکز بزرگ را از جزیرۀ جاودان بهشت به داخل اعماق ناشناختۀ فضا دنبال می&zwnj;کنند، پیوسته در پیشگامی شخصیتهای الوهیت عمل می&zwnj;کنند.</p>
<p style="direction:rtl">  [عرضه شده توسط یک کامل کنندۀ خرد از یوورسا.]</p>
</body>
</html>
