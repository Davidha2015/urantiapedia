<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 24 - صیتهای بالاتر روح بیکران</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">نسخۀ پیشنویس</span></h1>
</div>
 <div class="c1">
 <h1 style="direction:rtl">کتاب یورنشیا</h1>
</div>
<div class="c1">
<h2 style="direction:rtl">مقالۀ 24</h2>
</div>
<div class="c1">
<h3 style="direction:rtl">شخصیتهای بالاتر روح بیکران</h3>
</div>

<p style="direction:rtl">  در یوورسا ما کلیۀ شخصیتها و موجودات آفریدگار مشترک را به سه بخش بزرگ تقسیم می&zwnj;کنیم: شخصیتهای بالاتر روح بیکران، سپاهیان پیام&zwnj;آور فضا، و ارواح خادم زمان، آن موجودات روحی که درگیر آموزش و خدمت به مخلوقات دارای ارادۀ طرح فرازگرایانۀ پیشرفت انسانی می&zwnj;باشند.</p>
<p style="direction:rtl">  آن شخصیتهای بالاتر روح بیکران که در این روایات ذکر می&zwnj;شوند در هفت بخش در سرتاسر جهان بزرگ عمل می&zwnj;کنند:</p>

<p style="direction:rtl">  1- پیام&zwnj;آوران منفرد.</p>
<p style="direction:rtl">  2- سرپرستان مدار جهان.</p>
<p style="direction:rtl">  3- مدیران سرشماری.</p>
<p style="direction:rtl">  4- مددکاران شخصی روح بیکران.</p>
<p style="direction:rtl">  5- بازرسان دستیار.</p>
<p style="direction:rtl">  6- نگاهبانان مباشر.</p>
<p style="direction:rtl">  7- راهنمایان فارغ&zwnj;التحصیلی.</p>

<p style="direction:rtl">  	پیام&zwnj;آوران منفرد، سرپرستان مدار، مدیران سرشماری، و مددکاران شخصی با داشتن عطایای خارق&zwnj;العادۀ ضدجاذبه تعیین ویژگی می&zwnj;شوند. پیام&zwnj;آوران منفرد فاقد ستاد شناخته شدۀ عمومی هستند؛ آنها در جهان جهانها گشت می&zwnj;زنند. ستاد مرکزی سرپرستان مدار جهان و مدیران سرشماری در پایتختهای ابرجهانها قرار دارد. مددکاران شخصی روح بیکران در جزیرۀ مرکزی نور مستقر هستند. بازرسان دستیار و نگاهبانان مباشر به ترتیب در پایتختهای جهانهای محلی و در پایتختهای سیستمهای متشکل خود واقع شده&zwnj;اند. راهنمایان فارغ&zwnj;التحصیلی ساکن جهان هاونا هستند و در کلیۀ یک میلیارد کرات آن عمل می&zwnj;کنند. بیشتر این شخصیتهای بالاتر در جهانهای محلی قرارگاههایی دارند، اما آنها به حکومتهای قلمروهای تکاملی به طور ارگانیک وصل نیستند.</p>
<p style="direction:rtl">  از میان هفت طبقه&zwnj;ای که این گروه را تشکیل می&zwnj;دهند، فقط پیام&zwnj;آوران منفرد و شاید مددکاران شخصی جهانِ جهانها را درمی&zwnj;نوردند. پیام&zwnj;آوران منفرد از بهشت به بیرون مورد مواجهه واقع می&zwnj;شوند: از میان قلمروهای هاونا تا پایتختهای ابرجهانها و از آنجا از میان ناحیه&zwnj;ها و جهانهای محلی، با بخشهای فرعی&zwnj;شان، و حتی تا کرات مسکونی. اگر چه پیام&zwnj;آوران منفرد به شخصیتهای بالاتر روح بیکران تعلق دارند، منشأ، طبیعت، و سرویس آنها در مقالۀ پیشین مورد بحث واقع شده است.</p>
<div class="c1">
<h4 style="direction:rtl">1- سرپرستان مدار جهان</h4></div>

<p style="direction:rtl">  ممکن است چنین به نظر رسد که جریانات عظیم نیرویی فضا و حوزه&zwnj;های انرژی روحی به طور اتوماتیک عمل می&zwnj;کنند؛ ممکن است به نظر رسد که آنها بدون مانع یا بازدارندگی عمل می&zwnj;کنند، اما اینطور نیست. کلیۀ این سیستمهای شگفت&zwnj;انگیز انرژی تحت کنترل هستند؛ آنها تحت سرپرستی هوشمند قرار دارند. سرپرستان مدار جهان با قلمروهای صرفاً فیزیکی یا مادی انرژی &mdash; گسترۀ مدیران نیروی جهان &mdash; کاری ندارند، بلکه با حوزه&zwnj;های انرژی نسبی روحی و با آن مدارهای تغییر و تبدیل یافته&zwnj;ای که برای حفظ موجودات بسیار توسعه یافتۀ روحی و نوع مورانشیایی یا انتقالیِ مخلوقات هوشمند، هر دو، ضروری هستند. سرپرستان موجب به وجود آمدن حوزه&zwnj;های انرژی و فوق جوهر ربانیت نمی&zwnj;شوند، بلکه به طور کلی با کلیۀ قلمروهای بالاتر روحی زمان و ابدیت و با کلیۀ قلمروهای نسبی روحی که به حکومت اجزای تشکیل دهندۀ جهان بزرگ مربوط هستند سر و کار دارند. آنها تمامی چنین قلمروهای انرژی روحی را خارج از جزیرۀ بهشت سرپرستی نموده و تحت کنترل در می&zwnj;آورند.</p>
<p style="direction:rtl">  سرپرستان مدار جهان آفرینش منحصر به فرد روح بیکران هستند، و صرفاً به عنوان کارگزاران عامل مشترک عمل می&zwnj;کنند. آنها در چهار رستۀ زیرین برای خدمت شخصیت یافته&zwnj;اند:</p>

<p style="direction:rtl">  1- سرپرستان عالی مدار.</p>
<p style="direction:rtl">  2- سرپرستان دستیار مدار.</p>
<p style="direction:rtl">  3- سرپرستان دوم مدار.</p>
<p style="direction:rtl">  4- سرپرستان سوم مدار.</p>

<p style="direction:rtl">  تعداد سرپرستان عالی هاوُنا و سرپرستان دستیار هفت ابرجهان کامل است؛ هیچ تعداد بیشتری از این رسته&zwnj;ها آفریده نمی&zwnj;شوند. تعداد سرپرستان عالی هفت تن است و در کرات پیشگام هفت مدار هاونا استقرار یافته&zwnj;اند. مدارهای هفت ابرجهان تحت سرپرستی یک گروه شگفت&zwnj;انگیز از هفت سرپرست دستیار هستند که ستاد مرکزیشان در هفت کرات بهشتی روح بیکران، کرات هفت مدیر عالی اجرایی، قرار دارد. آنها از اینجا مدارهای ابرجهانهای فضا را سرپرستی و هدایت می&zwnj;کنند.</p>
<p style="direction:rtl">  در این کرات بهشتی روح، هفت سرپرست دستیار مدار و اولین رسته از مراکز عالی نیرو ارتباطی را صورت می&zwnj;دهند که تحت سرپرستی مدیران عالی اجرایی به هماهنگی زیر بهشتی کلیۀ مدارهای مادی و روحی که به هفت ابرجهان راه می&zwnj;برند می&zwnj;انجامد.</p>
<p style="direction:rtl">  سرپرستان دوم برای جهانهای محلی زمان و فضا در کرات ستاد مرکزی هر ابرجهان استقرار یافته&zwnj;اند. ناحیه&zwnj;های اصلی و فرعی بخشهای اداری ابردولتها هستند اما در این امور سرپرستی انرژی روحی درگیر نیستند. من نمی&zwnj;دانم چه تعداد سرپرست دوم مدار در جهان بزرگ وجود دارد، اما در یوورسا 84٫691 تن از این موجودات وجود دارند. سرپرستان دوم هم اکنون در حال آفریده شدن هستند؛ آنها گهگاه در گروههای هفتاد نفره در کرات مدیران عالی اجرایی ظاهر می&zwnj;شوند. همینطور که ما ترتیب برقراری مدارهای جداگانۀ انرژی روحی و ارتباط نیرویی را برای جهانهای به تازگی در حال تکامل حوزۀ اختیارمان می&zwnj;دهیم آنها را با درخواست به دست می&zwnj;آوریم.</p>
<p style="direction:rtl">  یک سرپرست سوم مدار در کرۀ ستاد مرکزی هر جهان محلی عمل می&zwnj;کند. آفرینش این رسته، مثل سرپرستان دوم، مداوم است. آنها در گروههای هفتصد نفره آفریده می&zwnj;شوند. آنها توسط قدمای ایامها به جهانهای محلی گمارده می&zwnj;شوند.</p>
<p style="direction:rtl">  سرپرستان مدار برای تکالیف مشخصشان آفریده می&zwnj;شوند، و در گروههای مأموریت اولیۀ خویش برای ابد خدمت می&zwnj;کنند. آنها به طور تناوبی برای خدمت تعویض نمی&zwnj;شوند و از این رو پیرامون مشکلاتی که در قلمروهای مأموریت آغازینشان یافت می&zwnj;شوند به یک مطالعۀ طولانی مدت دست می&zwnj;زنند. برای مثال: سرپرست سوم شمارۀ 572٫842 مدار از هنگام پیدایش آغازین جهان محلی شما در سلوینگتون عمل کرده است، و او عضوی از پرسنل شخصی میکائیل نبادان می&zwnj;باشد.</p>
<p style="direction:rtl">  سرپرستان مدار چه در جهانهای محلی عمل کنند و یا در جهانهای بالاتر، کلیۀ افراد مربوطه را در رابطه با کاربرد مدارهای مناسب برای رساندن کلیۀ پیامهای روحی و برای انتقال کلیۀ شخصیتها راهنمایی می&zwnj;کنند. این موجودات کارآمد در کارشان در زمینۀ سرپرستی مدار، تمامی عوامل، نیروها، و شخصیتها را در جهان جهانها به کار می&zwnj;گیرند. آنها &rdquo;شخصیتهای بالای روحی&ldquo; آشکار ناشدۀ &rdquo;کنترل مدار&ldquo; را به کار می&zwnj;گیرند و توسط کارکنان بیشماری که در بر گیرندۀ شخصیتهای روح بیکران هستند به گونه&zwnj;ای توانمند یاری می&zwnj;شوند. اگر پرنس سیاره&zwnj;ای یک کرۀ تکاملی بر علیه پدر جهانی و پسر قائم مقام او شورش کند، آنها هستند که آن کره را منزوی می&zwnj;کنند. آنها قادرند هر کره&zwnj;ای را از نوع بالاتر روحیِ مدارهای مشخص جهان خارج سازند، اما نمی&zwnj;توانند جریانات مادی مدیران نیرو را خنثی سازند.</p>
<p style="direction:rtl">  سرپرستان مدار جهان تا اندازه&zwnj;ای همان رابطه را با مدارهای روحی دارند که مدیران نیروی جهان با مدارهای مادی دارا می&zwnj;باشند. این دو رسته مکمل هم هستند، و با هم سرپرستی کلیۀ مدارهای روحی و مادی را که توسط مخلوقات قابل کنترل و قابل دستکاری باشد به عهده دارند.</p>
<p style="direction:rtl">  سرپرستان مدار نظارت مشخصی را پیرامون آن مدارهای ذهنی اعمال می&zwnj;کنند که به روح مربوطند، عمدتاً همانطور که مدیران نیرو اختیارات مشخصی را روی آن فازهای ذهنی که با انرژی فیزیکی &mdash; ذهن مکانیکی &mdash; مرتبط هستند دارا می&zwnj;باشند. به طور کلی کارکردهای هر رسته از طریق ارتباط با دیگری بسط می&zwnj;یابند، اما مدارهای ذهن خالص منوط به سرپرستی هیچیک نیستند. دو رسته همچنین همتراز نیز نیستند؛ سرپرستان مدار جهان در کلیۀ تلاشهای چندگانه&zwnj;شان تابع هفت مدیر عالی نیرو و تابعین آنها هستند.</p>
<p style="direction:rtl">  در حالی که سرپرستان مدار در محدودۀ رسته&zwnj;های مربوطه&zwnj;شان به طور کامل شبیه هم هستند، همگی افرادی بارز هستند. آنها به راستی موجوداتی شخصی هستند، اما یک نوع شخصیتِ غیر از پدر اعطا شده دارند که در تمامی وجود جهانی در هیچ نوع دیگر از مخلوقات مورد مواجهه واقع نمی&zwnj;شود.</p>
<p style="direction:rtl">  اگر چه همینطور که شما به سوی درون به سمت بهشت سفر می&zwnj;کنید آنها را خواهید شناخت و با آنها آشنا خواهید شد، هیچ روابط شخصی با آنها نخواهید داشت. آنها سرپرستان مدار هستند، و اکیداً و به گونه&zwnj;ای مؤثر به کار خود می&zwnj;پردازند. آنها صرفاً با آن شخصیتها و موجوداتی سر و کار دارند که سرپرستی آن فعالیتهایی را که به مدارهای تحت سرپرستی آنها مربوطند به عهده دارند.</p>
<div class="c1">
<h4 style="direction:rtl">2- مدیران سرشماری</h4></div>

<p style="direction:rtl">  به رغم این که ذهن کیهانیِ هوشمندی جهانی از حضور و مکان کلیۀ مخلوقات <em>اندیشمند</em> مطلع است، در جهان جهانها یک روش مستقل شمارش کلیۀ مخلوقات <em>دارای اراده</em> مشغول به کار است.</p>
<p style="direction:rtl">  مدیران سرشماری یک آفرینش ویژه و کامل روح بیکران هستند، و در تعدادی وجود دارند که برای ما ناشناخته است. آنها طوری آفریده شده&zwnj;اند که بتوانند با تکنیک بازتاب ابرجهانها هماهنگی کامل داشته باشند، در حالی که در همان حال آنها نسبت به<em> ارادۀ</em> هوشمند شخصاً حساس و واکنشمند هستند. این مدیران، توسط تکنیکی که کاملاً فهم نمی&zwnj;شود از تولد اراده در هر بخش از جهان بزرگ فوراً آگاه می&zwnj;شوند. از این رو آنها همیشه شایسته&zwnj;اند که تعداد، سرشت، و جای کلیۀ مخلوقات دارای اراده را در هر بخش از آفرینش مرکزی و هفت ابرجهان به ما بدهند. اما آنها در بهشت عمل نمی&zwnj;کنند؛ در آنجا نیازی به آنها وجود ندارد. در بهشت دانش ذاتی است؛ الوهیتها همه چیز را می&zwnj;دانند.</p>
<p style="direction:rtl">  هفت مدیر سرشماری در هاونا عمل می&zwnj;کنند، و هر یک در کرۀ پیشگام هر مدار هاونا استقرار یافته است. به جز این هفت تن و ذخیره&zwnj;های این رسته در کرات بهشتی روح، کلیۀ مدیران سرشماری تحت حوزۀ اختیار قدمای ایامها عمل می&zwnj;کنند.</p>
<p style="direction:rtl">  یک مدیر سرشماری سرپرستی ستاد مرکزی هر ابرجهان را به عهده دارد، در حالی که هزاران هزار نفر تحت فرمان چنین مدیر رئیسی، یکی در پایتخت هر جهان محلی، می&zwnj;باشند. کلیۀ شخصیتهای این رسته برابرند، به جز آنهایی که در کرات پیشگام هاونا هستند و رئیسان هفت ابرجهان.</p>
<p style="direction:rtl">  در ابرجهان هفتم یکصد هزار مدیر سرشماری وجود دارد. و این عدد تماماً شامل آنهایی می&zwnj;شود که به جهانهای محلی قابل گماردن هستند؛ این شامل پرسنل شخصی یوسِیشیا، رئیس تمامی مدیران اروانتان در ابرجهان، نمی&zwnj;شود. یوسِیشیا مثل سایر رئیسان ابرجهان مستقیماً درگیر ثبت نام ارادۀ هوشمند نیست. او صرفاً با تابعین خود که در جهانهای اروانتان ساکنند سر و کار دارد؛ از این رو او در ازای گزارشات آنها که از پایتختهای آفرینشهای محلی می&zwnj;آیند به عنوان یک شخصیت بلند پایۀ تام&zwnj;الاختیار عمل می&zwnj;کند.</p>
<p style="direction:rtl">  گهگاه ثبتگران رسمی از یوورسا وضعیت ابرجهان را، آنطور که به واسطۀ ثبت وقایع در شخصیت یوسِیشیا و روی آن نشان داده می&zwnj;شود، در اسنادشان ثبت می&zwnj;کنند. چنین اطلاعات سرشماری جزو یافته&zwnj;های بومی ابرجهانها است؛ این گزارشات نه به هاونا منتقل می&zwnj;شوند و نه به بهشت.</p>
<p style="direction:rtl">  مدیران سرشماری با موجودات بشری &mdash; همچون سایر مخلوقات دارای اراده &mdash; فقط تا حد ثبت واقعیتِ کارکرد اراده سر و کار دارند. آنها با تاریخچۀ زندگی شما و کرده&zwnj;های آن سر و کار ندارند؛ آنها به هیچ وجه شخصیتهای ثبت کننده نیستند. مدیر سرشماری نبادان، شمارۀ 81٫412 از اروانتان که اکنون در سلوینگتون ساکن است، در همین لحظه شخصاً از وجود زندۀ شما اینجا در یورنشیا آگاه و باخبر است؛ و در لحظه&zwnj;ای که کارکرد شما به عنوان یک مخلوق دارای اراده متوقف شود اسناد تأیید مرگ شما را نشان می&zwnj;دهد.</p>
<p style="direction:rtl">  هنگامی که اولین عمل اراده به انجام می&zwnj;رسد مدیران سرشماری وجود یک مخلوق جدید دارای اراده را ثبت می&zwnj;کنند؛ هنگامی که آخرین عمل ارادی صورت می&zwnj;یابد آنها مرگ یک مخلوق دارای اراده را نشان می&zwnj;دهند. پدیداری جزئی اراده که در واکنشهای برخی از حیوانات بالاتر مشاهده می&zwnj;شود به حوزۀ مدیران سرشماری تعلق ندارد. آنها شمارش هیچ چیز به جز مخلوقات با ارادۀ با حسن نیت را نگاه نمی&zwnj;دارند، و نسبت به هیچ چیز جز <em>کارکرد اراده</em> واکنش نشان نمی&zwnj;دهند. ما نمی&zwnj;دانیم که آنها دقیقاً چگونه کارکرد اراده را ثبت می&zwnj;کنند.</p>
<p style="direction:rtl">  این موجودات همیشه مدیران سرشماری بوده&zwnj;اند و همیشه خواهند بود. آنها در هر بخش دیگر از کار جهان نسبتاً بی&zwnj;فایده می&zwnj;باشند. اما آنها در کارکرد خطاناپذیر هستند؛ آنها هرگز خطا نمی&zwnj;کنند، و دروغپردازی نیز نمی&zwnj;کنند. و به رغم قدرتهای اعجاب&zwnj;آور و امتیازات باور نکردنیشان، آنها شخص هستند؛ آنها از حضور روحی و شکل قابل شناخت برخوردارند.</p>
<div class="c1">
<h4 style="direction:rtl">3- مددکاران شخصی روح بیکران</h4></div>

<p style="direction:rtl">  ما هیچ شناخت معتبری از زمان یا شیوۀ آفرینش مددکاران شخصی نداریم. تعداد آنها باید بیشمار باشد، اما در یوورسا ثبت نشده است. از استنتاجات محافظه&zwnj;کارانۀ مبتنی بر شناخت ما از کار آنها، من به جرأت می&zwnj;توانم تخمین بزنم که تعداد آنها به بالای تریلیونها تن بالغ می&zwnj;شود. ما بر این عقیده هستیم که روح بیکران از نظر عددی محدودیتی در آفرینش این مددکاران شخصی ندارد.</p>
<p style="direction:rtl">  مددکاران شخصی روح بیکران برای یاری منحصر به فرد حضور بهشتی سومین شخص الوهیت وجود دارند. اگر چه آنها مستقیماً به روح بیکران وصل هستند و در بهشت واقع شده&zwnj;اند، به اقصی نقاط آفرینش پس و پیش می&zwnj;روند. هر جا که مدارهای آفریدگار مشترک امتداد یابد، این مددکاران شخصی به منظور اجرای فرمان روح بیکران ممکن است ظاهر شوند. آنها کمابیش مثل پیام&zwnj;آوران منفرد فضا را درمی&zwnj;نوردند اما همچون پیام&zwnj;آوران شخص نیستند.</p>
<p style="direction:rtl">  مددکاران شخصی همگی برابر و یکسان هستند؛ آنها هیچ تمایز فردی از خود نشان نمی&zwnj;دهند. اگر چه عامل مشترک به صورت شخصیتهای راستین به آنها می&zwnj;نگرد، برای دیگران دشوار است که آنها را به عنوان اشخاص واقعی ملاحظه کنند. آنها برای سایر موجودات روحی یک حضور روحی را متجلی نمی&zwnj;سازند. موجودات تثلیث منشأ همیشه از نزدیکیِ این مددکاران آگاه هستند؛ اما ما یک حضور شخصیتی را تشخیص نمی&zwnj;دهیم. فقدان چنین حضور - شکلی بدون شک آنها را برای سومین شخص الوهیت قابل استفاده&zwnj;تر می&zwnj;سازد.</p>
<p style="direction:rtl">  از میان کلیۀ رسته&zwnj;های آشکار ناشدۀ موجودات روحی که منشأ در روح بیکران دارند، مددکاران شخصی تقریباً تنها کسانی هستند که شما در صعود درونی خود به بهشت با آنها مواجه نخواهید شد.</p>
<div class="c1">
<h4 style="direction:rtl">4- بازرسان دستیار</h4></div>

<p style="direction:rtl">  هفت مدیر عالی اجرایی، در هفت کرات بهشتی روح بیکران، به عنوان هیئت سرپرستی ابرمدیران برای هفت ابرجهان به صورت جمعی عمل می&zwnj;نمایند. بازرسان دستیار تجسم شخصی اتوریتۀ مدیران عالی اجرایی برای جهانهای محلی زمان و فضا هستند. این ناظران والای امور آفرینشهای محلی اولاد مشترک روح بیکران و هفت روح استاد بهشت هستند. در ایام نزدیک ابدیت هفتصد هزار تن از آنها شخصیت یافتند، و سپاه ذخیرۀ آنها در بهشت اقامت دارد.</p>
<p style="direction:rtl">  بازرسان دستیار تحت سرپرستی مستقیم هفت مدیر عالی اجرایی کار می&zwnj;کنند، و نمایندگان شخصی و قدرتمند آنها برای جهانهای محلی زمان و فضا هستند. در کرۀ ستاد مرکزی هر آفرینش محلی یک بازرس ساکن است و یک دستیار نزدیکِ اتحاد ایامهای ساکن آنجا می&zwnj;باشد.</p>
<p style="direction:rtl">  بازرسان دستیار فقط از تابعین خویش، نگاهبانان مباشر، که در پایتختهای سیستمهای محلی کرات مسکونی ساکنند گزارش و پیشنهاد دریافت می&zwnj;کنند، در حالی که فقط به مافوق بلافصل خویش، مدیر عالی اجرایی ابرجهان مربوطه، گزارش می&zwnj;دهند.</p>
<div class="c1">
<h4 style="direction:rtl">5- نگاهبانان مباشر</h4></div>

<p style="direction:rtl">  نگاهبانان مباشر شخصیتهای هماهنگ کننده و نمایندگان رابط هفت مدیر عالی اجرایی هستند. آنها توسط روح بیکران در بهشت شخصیت یافتند و برای مقاصد مشخص مأموریت خود آفریده شدند. تعداد آنها ثابت است، و دقیقاً هفت میلیارد تن از آنها وجود دارند.</p>
<p style="direction:rtl">  کمابیش همانطور که یک بازرس دستیار هفت مدیر عالی اجرایی را برای تمامی یک جهان محلی نمایندگی می&zwnj;کند، در هر یک از ده هزار سیستم آن آفرینش محلی نیز یک نگاهبان مباشر وجود دارد، که به عنوان نمایندۀ مستقیم هیئت دور دست و عالی فوق کنترل برای امور کلیۀ هفت ابرجهان عمل می&zwnj;کند. نگاهبانانی که در دولتهای سیستمهای محلی اروانتان مشغول به کارند تحت اتوریتۀ مستقیم مدیر عالی اجرایی شمارۀ هفت، هماهنگ کنندۀ ابرجهان هفتم، عمل می&zwnj;کنند. اما کلیۀ نگاهبانانی که در یک جهان محلی در مأموریت هستند در سازمان اداری خود تحت فرمان بازرس دستیار ساکن ستاد مرکزی جهان می&zwnj;باشند.</p>
<p style="direction:rtl">  در محدودۀ یک آفرینش محلی نگاهبانان مباشر به صورت نوبتی خدمت می&zwnj;کنند، و از یک سیستم به سیستم دیگر انتقال می&zwnj;یابند. آنها معمولاً هر هزار سال به وقت جهان محلی تعویض می&zwnj;شوند. آنها در زمرۀ والامرتبه&zwnj;ترین شخصیتهای ساکن پایتخت یک سیستم می&zwnj;باشند، اما آنها در بحث و بررسیهای مربوط به امور سیستم هرگز شرکت نمی&zwnj;کنند. در سیستمهای محلی آنها به عنوان سرپرستان مسئول بیست و چهار مدیری که از کرات تکاملی می&zwnj;آیند خدمت می&zwnj;کنند، اما در غیر این صورت، انسانهای فراز یابنده تماس اندکی با آنها دارند. نگاهبانان تقریباً به طور منحصر به فرد درگیر مطلع نگاه داشتن کامل بازرس دستیار جهانشان در کلیۀ اموری که به رفاه و وضعیت سیستمهای تحت مأموریتشان مربوط است می&zwnj;باشند.</p>
<p style="direction:rtl">  نگاهبانان مباشر و بازرسان دستیار از طریق ستاد مرکزی یک ابرجهان به مدیران عالی اجرایی گزارش نمی&zwnj;دهند. آنها فقط در برابر مدیر عالی اجرایی ابرجهان مربوطه مسئول هستند؛ فعالیتهای آنها از حکومت قدمای ایامها متمایز است.</p>
<p style="direction:rtl">  مدیران عالی اجرایی، بازرسان دستیار، و نگاهبانان مباشر، به همراه آمنیافیمها و یک گروه از شخصیتهای آشکار ناشده یک سیستم مؤثر، مستقیم، متمرکز، اما پهناور از هماهنگی مشورتی و اداریِ تمامی جهان بزرگِ چیزها و موجودات را تشکیل می&zwnj;دهند.</p>
<div class="c1">
<h4 style="direction:rtl">6- راهنمایان فارغ&zwnj;التحصیلی</h4></div>

<p style="direction:rtl">  راهنمایان فارغ&zwnj;التحصیلی، به عنوان یک گروه، دانشگاه بالای تعلیم تکنیکی و آموزش معنوی را که برای دستیابی انسانی به هدف اعصار بسیار ضروری است برپا و اداره می&zwnj;کنند. این هدف عبارت است از خداوند، آرامش، و سپس جاودانگیِ خدمت کامل شده. این موجودات بسیار شخصی نامشان را از طبیعت و هدف کارشان می&zwnj;گیرند. آنها به گونه&zwnj;ای منحصر به فرد به کارهای هدایت فارغ&zwnj;التحصیلان انسانی از ابرجهانهای زمان از طریق درس تعلیمی و آموزشی هاونا که برای آماده ساختن رهنوردان فراز یابنده برای پذیرش به بهشت و سپاه نهایت در نظر گرفته شده تخصیص یافته&zwnj;اند.</p>
<p style="direction:rtl">  برای من قدغن نشده که پیرامون کار این راهنمایان فارغ&zwnj;التحصیلی به شما بگویم، اما این کار آنقدر فوق روحی است که من از این که بتوانم برداشتی از فعالیتهای چندگانۀ آنها را برای ذهن مادی به قدر مکفی توصیف کنم نومید هستم. در کرات قصر، بعد از این که دامنۀ دید شما گسترش یافت و شما از قید و بندهای قابل مقایسۀ مادی رهایی یافتید، می&zwnj;توانید شروع به فهم معنی آن واقعیتهایی کنید که &rdquo;چشم نمی&zwnj;تواند ببیند یا گوش نمی&zwnj;تواند بشنود، و هرگز به درک اذهان بشری خطور نکرده است.&ldquo; حتی آن چیزهایی که &rdquo;خداوند برای آنهایی که چنین حقایق جاودانه را دوست دارند آماده ساخته است.&ldquo; دامنه دید و درک معنوی شما همیشه چنان محدود نخواهد بود.</p>
<p style="direction:rtl">  راهنمایان فارغ&zwnj;التحصیلی درگیر هدایت رهنوردان زمان از میان هفت مدار کرات هاونا هستند. راهنمایی که به دنبال ورود شما به کرۀ دریافتی مدار بیرونی هاونا به شما خوشامد می&zwnj;گوید طی تمامی دوران زندگانی شما در مدارهای بهشتی با شما باقی خواهد ماند. اگر چه شما در طول اقامت موقتتان در یک میلیارد کره با شخصیتهای بیشمار دیگر معاشرت خواهید کرد، راهنمای فارغ&zwnj;التحصیلی شما تا پایان پیشرفتتان در هاونا شما را دنبال خواهد نمود و شاهد ورود شما به خواب نهایی زمان، خواب انتقالی ابدیت به هدف بهشت خواهد بود، جایی که به دنبال بیداری، یار بهشتی که به شما تخصیص داده شده&zwnj; به شما خوشامد خواهد گفت، و شاید تا وقتی که به عضویت سپاه انسانی نهایت درآیید با شما باقی بماند.</p>
<p style="direction:rtl">  تعداد راهنمایان فارغ&zwnj;التحصیلی فراتر از توان درک اذهان بشری است، و آنها به پدیداری ادامه می&zwnj;دهند. منشأ آنها تا اندازه&zwnj;ای اسرارآمیز است. آنها برای ابد وجود نداشته&zwnj;اند؛ آنها بنا بر احتیاج به گونه&zwnj;ای اسرارآمیز پدیدار می&zwnj;شوند. تا آن روزگار دور دست که اولین رهنورد انسانی تمامی دوران به نوار بیرونی آفرینش مرکزی راه پیدا نمود در تمامی قلمروهای جهان مرکزی هیچ تاریخچه&zwnj;ای پیرامون یک راهنمای فارغ&zwnj;التحصیلی وجود ندارد. در لحظه&zwnj;ای که او به کرۀ پیشگام مدار بیرونی رسید، با خوشامدگوییهای دوستانۀ مَلوُریان، اولین راهنمای فارغ&zwnj;التحصیلی و اکنون رئیس شورای عالی آنها و مدیر سازمان عظیم آموزشی آنها، مواجه شد.</p>
<p style="direction:rtl">  در اسناد بهشتی هاونا، در بخشی که &rdquo;راهنمایان فارغ&zwnj;التحصیلی&ldquo; نامیده شده است، این نوشتۀ نخستین به چشم می&zwnj;خورد:</p>

<p style="direction:rtl">  &rdquo;و مَلوُریان، اولین موجود از این رسته، به رهنورد کاشف هاونا خوشامد گفت و او را راهنمایی کرد، و از مدارهای بیرونی تجربۀ آغازین گام به گام و مدار به مدار با او همراهی نمود، تا این که او در حضور عینی منبع و فرجام تمامی شخصیتها ایستاد، و متعاقباً از آستانۀ ابدیت به بهشت عبور نمود.&ldquo;</p>

<p style="direction:rtl">  در آن زمان بسیار دور من به خدمت قدمای ایامها در یوورسا وصل بودم، و ما همگی به واسطۀ این اطمینان خاطر شادمانی کردیم که سرانجام رهنوردان ابرجهان ما به هاوُنا می&zwnj;رسند. برای اعصار به ما آموزش داده شده بود که مخلوقات تکاملی فضا به بهشت دست می&zwnj;یابند، و هنگامی که اولین رهنورد عملاً از راه رسید شور و شعفِ تمامی دوران پهنه&zwnj;های آسمانی را فرا گرفت.</p>
<p style="direction:rtl">  نام این رهنورد کاشف هاونا <em>گرندفاندا</em> است، و او از سیارۀ 341 از سیستم 84 در کوکبۀ 62 از جهان محلی 1131 که در ابرجهان شمارۀ یک واقع شده است آمد. ورود او نشانه&zwnj;ای برای برقراری سرویس پخش خبری جهان جهانها بود. تا آن هنگام فقط پخشهای خبری ابرجهانها و جهانهای محلی مشغول به کار بودند، اما اعلام ورود گرندفاندا به دروازه&zwnj;های هاونا از افتتاح &rdquo;گزارشهای فضایی جلال&ldquo; خبر می&zwnj;داد، و به این علت چنین نامیده شده بود که اولین پخش خبری جهان ورود هاوناییِ اولین موجودات تکاملی را که به هدف وجود فرازگرایانه دست یافتند گزارش می&zwnj;داد.</p>
<p style="direction:rtl">  راهنمایان فارغ&zwnj;التحصیلی هرگز کرات هاونا را ترک نمی&zwnj;کنند؛ آنها وقف خدمت به رهنوردان فارغ&zwnj;التحصیلی زمان و فضا هستند. و اگر شما طرح قطعی و تماماً کامل شده&zwnj;ای را که برای انجام بقا و صعود شما طراحی شده رد نکنید روزی این موجودات والا را به طور رو در رو خواهید دید.</p>
<div class="c1">
<h4 style="direction:rtl">7- منشأ راهنمایان فارغ&zwnj;التحصیلی</h4></div>

<p style="direction:rtl">  اگر چه تکامل روش جهان مرکزی نیست، ما باور داریم که راهنمایان فارغ&zwnj;التحصیلی اعضای کامل شده یا با تجربه&zwnj;تر رستۀ دیگری از مخلوقات جهان مرکزی، سرویتالهای هاونا، می&zwnj;باشند. راهنمایان فارغ&zwnj;التحصیلی چنان گستره&zwnj;ای از دلسوزی و چنان ظرفیتی برای فهم مخلوقات فراز یابنده نشان می&zwnj;دهند که ما معتقدیم آنها این فرهنگ را از طریق خدمت واقعی در قلمروهای ابرجهان به عنوان سرویتالهای هاونای وابسته به خدمت جهانی به دست آورده&zwnj;اند. اگر این دیدگاه درست نیست، پس چگونه ما می&zwnj;توانیم ناپدیدی مداوم سرویتالهای ارشد یا با تجربه&zwnj;تر را توجیه نماییم؟</p>
<p style="direction:rtl">  یک سرویتال برای مأموریت در ابرجهان مدتی طولانی از هاونا غایب خواهد بود. او که پیش از آن در چنین مأموریتهای بسیاری بوده است، به منزلگاه باز خواهد گشت، از امتیاز &rdquo;تماس شخصی&ldquo; با مرکز درخشش بهشت برخوردار خواهد شد، توسط اشخاص نورانی پذیرفته می&zwnj;شود، و از دید همتاهای روحی خود محو خواهد گشت، و دیگر هرگز در میان همنوعان خود از نو ظاهر نخواهد گشت.</p>
<p style="direction:rtl">  یک سرویتال هاونا به دنبال بازگشت از خدمت ابرجهان ممکن است از پذیرشهای بیشمار الهی بهره&zwnj;مند گردد و از آنجا صرفاً یک سرویتال ستوده بیرون آید. تجربه نمودن پذیرش نورانی لزوماً نشانگر این نیست که سرویتال باید به یک راهنمای فارغ&zwnj;التحصیلی دگرگون شود، اما تقریباً یک چهارم از آنهایی که به پذیرش الهی دست می&zwnj;یابند هرگز به سرویس قلمروها باز نمی&zwnj;گردند.</p>
<p style="direction:rtl">  در اسناد ملکوت تسلسلی همچون این مندرجات پدیدار است:</p>

<p style="direction:rtl">  &rdquo;و سِرویتال شمارۀ 842٫842٫682٫846٫782 از هاونا به نام سودنا از خدمت ابرجهان از راه رسید، در بهشت مورد استقبال واقع شد، پدر را شناخت، در احاطۀ الهی قرار گرفت، و ناپدید گشت.&ldquo;</p>

<p style="direction:rtl">  هنگامی که چنین نگاشته&zwnj;ای در اسناد ظاهر می&zwnj;شود، دوران کاری چنین سرویتالی بسته می&zwnj;شود. اما درست در سه لحظه (اندکی کمتر از سه روز به وقت شما) یک راهنمای فارغ&zwnj;التحصیلی تازه متولد شده &rdquo;به طور خود به خودی&ldquo; در مدار بیرونی جهان هاونا ظاهر می&zwnj;شود. و تعداد راهنمایان فارغ&zwnj;التحصیلی، با احتساب اندکی تفاوت، اگر چه بدون شک کسانی هستند که در حال گذار هستند، دقیقاً برابر با تعداد سرویتالهای ناپدید شده است.</p>
<p style="direction:rtl">  دلیل اضافه&zwnj;ای برای این پندار وجود دارد که راهنمایان فارغ&zwnj;التحصیلی سرویتالهای تکامل یافتۀ هاونا هستند، و این تمایل راسخ این راهنمایان و سرویتالهای مربوط به آنها است که چنین ضمیمه&zwnj;های خارق&zwnj;العاده&zwnj;ای را شکل می&zwnj;دهد. شیوه&zwnj;ای که به واسطۀ آن این رستۀ به ظاهر جداگانه از موجودات یکدیگر را درک می&zwnj;کنند و برای یکدیگر دلسوزی می&zwnj;کنند کاملاً غیرقابل توضیح است. نظاره کردن دلبستگی متقابل آنها طراوت بخش و الهام برانگیز است.</p>
<p style="direction:rtl">  هفت روح استاد و هفت مدیر عالی مربوطۀ نیرو به ترتیب اندوختگاه شخصی پتانسیل ذهنی و پتانسیل نیروییِ ایزد متعال هستند که او هنوز شخصاً به کار نمی&zwnj;اندازد. و هنگامی که این دستیاران بهشتی برای آفرینش سرویتالهای هاونا تشریک مساعی می&zwnj;کنند، دومیها به طور ذاتی درگیر برخی از فازهای تعالیت می&zwnj;شوند. از این رو سرویتالهای هاونا در واقع یک بازتاب برخی شخصیتهای تکاملی قلمروهای زمان و فضا در جهان کامل مرکزی هستند که در هنگام دگرگونی و آفرینش مجدد یک سرویتال تماماً آشکار می&zwnj;شود. ما باور داریم که این دگرگونی در پاسخ به خواست روح بیکران به وقوع می&zwnj;پیوندد، و بدون شک به نمایندگی از متعال عمل می&zwnj;کند. راهنمایان فارغ&zwnj;التحصیلی توسط ایزد متعال آفریده نمی&zwnj;شوند، اما ما همگی حدس می&zwnj;زنیم که الوهیت تجربی با آن کارکردهایی که این موجودات را به وجود می&zwnj;آورد به طریقی مربوط است.</p>
<p style="direction:rtl">  هاونایی که اکنون توسط انسانهای فراز یابنده درنوردیده می&zwnj;شود از بسیاری جهات از جهان مرکزی که پیش از ایام گرندفاندا بود متفاوت است. ورود فراز یابندگان انسانی در مدارهای هاونا سرآغاز تغییراتی همه جانبه در سازمان آفرینش مرکزی و الهی بود، تغییراتی که بدون شک توسط ایزد متعال &mdash; خدای مخلوقات تکاملی &mdash; در پاسخ به ورود اولین فرزند از فرزندان تجربی او که از هفت ابرجهان هستند آغاز شد. پدیداری راهنمایان فارغ&zwnj;التحصیلی، به همراه آفرینش سوپرنافیمهای ردۀ سوم، نشانگر این کارکردهای خدای متعال است.</p>
<p style="direction:rtl">  [عرضه شده توسط یک مشاور الهی از یوورسا.]</p>
</body>
</html>
