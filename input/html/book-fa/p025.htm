<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 25 - اهیان پیام‌آور فضا</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">نسخۀ پیشنویس</span></h1>
</div>
 <div class="c1">
 <h1 style="direction:rtl">کتاب یورنشیا</h1>
</div>
<div class="c1">
<h4 style="direction:rtl">مقالۀ 25</h4>
</div>
<div class="c1">
<h4 style="direction:rtl">سپاهیان پیام‌آور فضا</h4>
</div>

<p style="direction:rtl">  در خانوادۀ روح بیکران، سپاهیان پیام&zwnj;آور فضا در ردۀ میانی رتبه&zwnj;بندی شده&zwnj;اند. این موجودات چند هنره میان شخصیتهای بالاتر و ارواح خادم به صورت حلقات وصل کننده عمل می&zwnj;کنند. سپاهیان پیام&zwnj;آور شامل رسته&zwnj;های زیرین موجودات آسمانی هستند:</p>
<blockquote>
<p style="direction:rtl">  1- سرویتالهای هاوُنا.</p>
<p style="direction:rtl">  2- آشتی دهندگان جهانی.</p>
<p style="direction:rtl">  3- مشاوران تکنیکی.</p>
<p style="direction:rtl">  4- نگاهدارندگان نگارشات در بهشت.</p>
<p style="direction:rtl">  5- نگارشگران آسمانی.</p>
<p style="direction:rtl">  6- یاران مورانشیا.</p>
<p style="direction:rtl">  7- یاران بهشت.</p>
</blockquote>
<p style="direction:rtl">  از میان هفت گروهی که شمارش شدند، تنها سه تا &mdash; سرویتالها، آشتی دهندگان، و یاران مورانشیا &mdash; به این صورت آفریده شده&zwnj;اند. چهارتای باقیمانده سطوح کمال رسته&zwnj;های فرشتگان را نمایندگی می&zwnj;کنند. مطابق طبیعت ذاتی و مرتبت دست یافته شده، سپاهیان پیام&zwnj;آور به طرق گوناگون در جهان جهانها خدمت می&zwnj;کنند، اما همیشه تحت سرپرستی آنهایی که در قلمروهای مأموریتشان حکومت می&zwnj;کنند.</p>
<div class="c1">
<h4 style="direction:rtl">1- سرویتالهای هاونا</h4></div>

<p style="direction:rtl">  این &rdquo;مخلوقات بینابینی&ldquo; جهان مرکزی گر چه سرویتالها نام یافته&zwnj;اند، به مفهوم دون گونۀ کلام به هیچ وجه خدمتگزار نیستند. در دنیای روحی چیزی به عنوان کار دون پایه وجود ندارد؛ کلیه خدمات مقدس و وجدآور هستند؛ و رسته&zwnj;های بالاتر موجودات نیز به رسته&zwnj;های پایین&zwnj;تر وجود به دیدۀ تحقیر نمی&zwnj;نگرند.</p>
<p style="direction:rtl">  سرویتالهای هاونا کار مشترک خلاق هفت روح استاد و همکارانشان، هفت مدیر عالی نیرو، می&zwnj;باشند. این تشریک مساعی خلاق برای لیست طولانی بازتولیدهای حاوی رده&zwnj;بندی دوگانه در جهانهای تکاملی به الگو شدن بسیار نزدیک می&zwnj;شود، و از آفرینش یک ستارۀ تابان و بامداد به وسیلۀ یک ارتباط میان پسر آفریننده و روح آفرینشگر تا تولید مثلهای جنسی در کراتی نظیر یورنشیا امتداد می&zwnj;یابد.</p>
<p style="direction:rtl">  تعداد سرویتالها اعجاب&zwnj;آور است، و پیوسته تعداد بیشتری در حال آفریده شدن هستند. آنها به دنبال گردهمایی ارواح استاد و مدیران عالی نیرو در منطقۀ مشترکشان در ناحیۀ دور شمالی بهشت در گروههای یکهزار نفره در لحظۀ سوم ظاهر می&zwnj;شوند. نوع هر چهارمین سرویتال نسبت به دیگران بیشتر فیزیکی است؛ بدین معنی که از میان هر هزار تن، ظاهراً هفتصد و پنجاه تن به نوع روحی شباهت دارند، اما طبیعت دویست و پنجاه تن نیمه فیزیکی است. این <em>مخلوقات چهارم</em> تا اندازه&zwnj;ای در زمرۀ موجودات مادی هستند (مادی از نقطه نظر هاونا)، و بیش از ارواح استاد به مدیران فیزیکی نیرو شباهت دارند.</p>
<p style="direction:rtl">  موجود روحی در روابط شخصیتی بر موجود مادی چیره است، با این که اکنون در یورنشیا چنین به نظر نمی&zwnj;رسد؛ و در تولید سرویتالهای هاونا قانون استیلای روحی غالب است؛ نسبت تثبیت شده سه موجود روحی به ازای یک موجود نیمه فیزیکی است.</p>
<p style="direction:rtl">  سرویتالهای به تازگی آفریده شده، به همراه راهنمایان فارغ&zwnj;التحصیلیِ به تازگی پدیدار شده، همگی از میان آن کلاسهای آموزشی عبور می&zwnj;کنند که راهنمایان ارشد در هر یک از هفت مدار هاونا مداوماً برگزار می&zwnj;کنند. سرویتالها سپس به فعالیتهایی گمارده می&zwnj;شوند که به بهترین نحو برای آنها انطباق یافته&zwnj;اند، و چون آنها از دو نوع هستند &mdash; روحی و نیمه فیزیکی &mdash; برای دامنۀ کارهایی که این موجودات چند هنره می&zwnj;توانند انجام دهند محدودیتهای اندکی وجود دارد. گروههای بالاتر یا روحی به خدمات پدر، پسر، و روح، و به کار هفت روح استاد به طور انتخابی گمارده شده&zwnj;اند. آنها گاه به گاه در تعداد زیاد اعزام می&zwnj;شوند تا در کرات مطالعاتی که به دور کرات ستاد مرکزی هفت ابرجهان می&zwnj;گردند خدمت کنند، کراتی که به آموزش نهایی و پرورش معنوی روانهای فراز یابندۀ زمان که برای پیشروی به مدارهای هاونا در حال کسب آمادگی هستند تخصیص یافته&zwnj;اند. در یاری رساندن و آموزش رسته&zwnj;های گوناگون مخلوقات فراز یابنده&zwnj;ای که به هاونا دست یافته&zwnj;اند و در پی رسیدن به بهشت می&zwnj;باشند سرویتالهای روحی و همیاران بیشتر فیزیکی آنها هر دو همچنین به عنوان دستیاران و همکاران راهنمایان فارغ&zwnj;التحصیلی تعیین شده&zwnj;اند. </p>
<p style="direction:rtl">  سرویتالهای هاونا و راهنمایان فارغ&zwnj;التحصیلی یک وقف متعالی به کارشان و یک عاطفۀ متأثر کننده برای یکدیگر را نشان می&zwnj;دهند، عاطفه&zwnj;ای که گرچه معنوی است، شما فقط از طریق مقایسه با پدیدۀ مهر بشری می&zwnj;توانید آن را بفهمید. در جدایی سرویتالها از راهنمایان تأثر الهی وجود دارد، طوری که هنگام اعزام سرویتالها به مأموریتهایی در فراسوی مرزهای جهان مرکزی اغلب رخ می&zwnj;دهد؛ اما آنها با شادی می&zwnj;روند و نه با اندوه. شادی رضایتبخشِ وظیفۀ والا احساس چیرۀ موجودات روحی می&zwnj;باشد. در شرایط آگاهی نسبت به وظیفۀ الهی که صادقانه اجرا می&zwnj;شود اندوه نمی&zwnj;تواند وجود داشته باشد. و آنگاه که روان فراز یابندۀ انسان در پیشگاه قاضی متعال می&zwnj;ایستد، تصمیم حاوی اهمیت جاودانه از طریق موفقیتهای مادی یا دستاوردهای کمی تعیین نخواهد شد. حکمی که در دادگاههای والا طنین خواهد افکند چنین اعلام می&zwnj;دارد: &rdquo;خوب انجام دادی، ای خادم نیک و <em>صدیق</em>؛ تو در زمینۀ تعدادی کارهای ضروری صادق بوده&zwnj;ای؛ تو فرمانروای واقعیات جهان خواهی گشت.&ldquo;</p>
<p style="direction:rtl">  در سرویس ابرجهان، سرویتالهای هاوُنا همیشه به آن حوزه&zwnj;ای گمارده می&zwnj;شوند که تحت سرپرستی روح استادی که به طور کلی و در زمینۀ امتیازات ویژۀ روحی از همه بیشتر شبیه او هستند قرار دارد. آنها فقط در کرات آموزشی که پایتختهای هفت ابرجهان را احاطه کرده&zwnj;اند خدمت می&zwnj;کنند، و آخرین گزارش یوورسا نشان می&zwnj;دهد که تقریباً 138 میلیارد سرویتال در 490 قمر آن در حال خدمت بوده&zwnj;اند. آنها در رابطه با کار این کرات آموزشی که ابر دانشگاههای ابرجهان اروانتان را در خود جای می&zwnj;دهند درگیر تنوع بی&zwnj;پایانی از فعالیتها هستند. آنها در اینجا یاران شما هستند؛ آنها از دورۀ بعدی زندگانی شما به پایین آمده&zwnj;اند تا شما را مطالعه کنند و شما را با واقعیت و قطعیتِ فارغ&zwnj;التحصیلی نهایی شما از جهانهای زمان و حرکت شما را به سوی قلمروهای ابدیت الهام بخشند. و سرویتالها در این تماسها آن تجربۀ مقدماتی خدمت به مخلوقات در حال فراز زمان را که برای کار متعاقبشان در مدارهای هاونا به عنوان دستیاران راهنمایان فارغ&zwnj;التحصیلی یا &mdash; به عنوان سرویتالهای به دنیای بعد منتقل شده &mdash; به عنوان خود راهنمایان فارغ&zwnj;التحصیلی، بسیار سودمند است به دست می&zwnj;آورند.</p>
<div class="c1">
<h4 style="direction:rtl">2- آشتی دهندگان جهانی</h4></div>

<p style="direction:rtl">  برای هر سرویتال هاونا که آفریده می&zwnj;شود، هفت آشتی دهندۀ جهانی به وجود آورده می&zwnj;شود، یکی در هر ابرجهان. این کارکرد خلاق در بر گیرندۀ یک تکنیک مشخص پاسخ واکنشمند ابرجهان به کارهایی است که در بهشت صورت می&zwnj;گیرند.</p>
<p style="direction:rtl">  هفت بازتاب هفت روح استاد در کرات ستاد مرکزی هفت ابرجهان عمل می&zwnj;کنند. توصیف طبیعت این ارواح بازتابگر برای اذهان مادی دشوار است. آنها شخصیتهای واقعی هستند؛ با این وجود هر عضو از یک گروه ابرجهان کاملاً منعکس کنندۀ تنها یکی از هفت روح استاد می&zwnj;باشد. و هر بار که ارواح استاد به منظور آفریدن یک گروه از سرویتالهای هاونا خود را به مدیران نیرو مربوط می&zwnj;سازند، به طور همزمان یک تمرکز کانونی روی یکی از ارواح بازتابگر در هر یک از گروههای ابرجهان رخ می&zwnj;دهد، و یک تعداد برابر از آشتی دهندگان جهانی در کرات ستاد مرکزی ابر آفرینشها فوراً و به طور تمام و کمال ظاهر می&zwnj;شوند. اگر در آفرینش سرویتالها، روح استاد شمارۀ هفت پیشقدم شود، تنها ارواح بازتابگر رستۀ هفتم با آشتی دهندگان باردار می&zwnj;شود؛ و همزمان با آفرینش یک هزار تن از سرویتالهای اروانتان گونه، یک هزار تن از رستۀ هفتم آشتی دهندگان در پایتخت هر ابرجهان پدیدار می&zwnj;شوند. از میان این رخدادها، که منعکس کنندۀ طبیعت هفتگانۀ ارواح استاد هستند، هفت رستۀ آفریده شده از آشتی دهندگانی که در هر ابرجهان خدمت می&zwnj;کنند به وجود می&zwnj;آیند.</p>
<p style="direction:rtl">  آشتی دهندگانی که از مرتبت پیش بهشتی برخوردارند به طور تعویضی میان ابرجهانها خدمت نمی&zwnj;کنند؛ آنها به بخشهای بومی آفرینشی خویش محدود هستند. هر سپاه ابرجهان در بر گیرندۀ یک هفتم هر رستۀ آفریده شده می&zwnj;باشد، لذا مدت زمانی بسیار طولانی را تحت نفوذ یکی از ارواح استاد و با عدم شمول دیگران صرف می&zwnj;کند، زیرا با آن که تمامی هفت تا در پایتختهای جهان <em>بازتاب </em>یافته&zwnj;اند، فقط یکی در هر ابرآفرینش <em>استیلا</em> دارد.</p>
<p style="direction:rtl">  در واقع هر یک از هفت ابرآفرینش توسط آن روح استادی که مسئولیت سرنوشت آن را به عهده دارد مورد استیلا واقع شده است. از این رو هر ابرجهان همانند یک آینۀ عظیمی می&zwnj;شود که طبیعت و کاراکتر روح استاد سرپرست آن را منعکس می&zwnj;سازد، و این امر تماماً توسط حضور و کارکرد ارواح آفرینشگر مادر در هر جهان محلی فرعی هر چه بیشتر تداوم می&zwnj;یابد. تأثیر چنین محیطی روی رشد تکاملی آنقدر عمیق است که آشتی دهندگان در دوران آیندۀ زندگی ابرجهانیشان چهل و نه دیدگاه تجربی یا بینشی را به طور جمعی آشکار می&zwnj;سازند، که هر یک زاویه دار &mdash; لذا ناکامل &mdash; است، اما همگی به طور متقابل جبران کننده و با هم به در بر گرفتن دایرۀ تعالیت تمایل دارند.</p>
<p style="direction:rtl">  آشتی دهندگان جهانی در هر ابرجهان به طوری عجیب و ذاتی خود را به صورت گروههای چهارتاییِ تفکیک شده می&zwnj;یابند، انجمنهایی که آنان در آن به خدمت ادامه می&zwnj;دهند. در هر گروه سه عدد شخصیتهای روحی هستند، و یکی، مثل چهارمین مخلوقات سرویتالها، یک موجود نیمه مادی است. این گروه چهار نفره در بر گیرندۀ یک کمیسیون آشتی دهنده است و به صورت زیرین تشکیل شده است:</p>
<blockquote>
<p style="direction:rtl">  1- <em>قاضی - میانجی</em>. کسی که توسط سه تای دیگر به اتفاق آرا به عنوان شایسته&zwnj;ترین و با صلاحیت&zwnj;ترین فرد تعیین شده است تا به عنوان رئیس قضایی گروه عمل نماید.</p>
<p style="direction:rtl">  2- <em>مدافع روحی</em>. کسی که توسط قاضی - میانجی منصوب شده است تا شواهد را ارائه کند و از حقوق کلیۀ شخصیتهای درگیر در هر امری که به داوری کمیسیون آشتی دهنده تخصیص داده شده پاسداری نماید.</p>
<p style="direction:rtl">  3- <em>مجری الهی</em>. آشتی دهنده&zwnj;ای که به واسطۀ طبیعت ذاتی واجد صلاحیت می&zwnj;باشد که با موجودات مادی قلمروها تماس برقرار کند و تصمیمات کمیسیون را اجرا کند. مجریان الهی، که مخلوقات چهارم هستند &mdash; موجودات نیمه مادی &mdash; تقریباً، اما نه به طور کامل، برای دامنۀ کوتاه دید نژادهای انسانی مرئی هستند.</p>
<p style="direction:rtl">  4- <em>نگارشگر</em>. عضو باقیماندۀ کمیسیون به طور اتوماتیک نگارشگر، دبیر دیوان، می&zwnj;شود. او اطمینان حاصل می&zwnj;کند که کلیۀ نگارشات برای آرشیوهای ابرجهان و برای اسناد جهان محلی به طور صحیح آماده شده&zwnj;اند. اگر کمیسیون در یک کرۀ تکاملی در حال خدمت باشد، یک گزارش سوم، با یاری مجری، برای اسناد فیزیکی دولت سیستم قلمرو مربوطه آماده می&zwnj;شود.</p>
</blockquote>
<p style="direction:rtl">  هنگامی که یک کمیسیون تشکیل جلسه می&zwnj;دهد به عنوان یک گروه سه نفره عمل می&zwnj;کند، زیرا مدافع در طول داوری جدا می&zwnj;شود و فقط در پایان دادرسی در تدوین حکم شرکت می&zwnj;کند. از این رو این کمیسیونها گاهی اوقات داوران سه&zwnj;گانه نامیده می&zwnj;شوند.</p>
<p style="direction:rtl">  آشتی دهندگان در اداره کردن آرام جهان جهانها از ارزش بسیاری برخوردارند. آنها با پیمایش فضا به میزان سرافیِ سه برابر سرعت به عنوان دادگاههای سیار کرات خدمت می&zwnj;کنند. آنها کمیسیونهایی هستند که به داوری سریع پیرامون دشواریهای جزئی تخصیص یافته&zwnj;اند. اگر به خاطر این کمیسیونهای سیار و کاملاً عادلانه نبود، دادگاههای کرات در حل سوءتفاهمات جزئی قلمروها به گونه&zwnj;ای نومیدانه پراکنده می&zwnj;گشتند.</p>
<p style="direction:rtl">  این داوران سه&zwnj;گانه از اموری که از اهمیت جاودانه برخوردارند چشم&zwnj;پوشی نمی&zwnj;کنند. روان، چشم&zwnj;اندازهای جاودان یک مخلوق زمان، هرگز به واسطۀ اعمال آنها مورد مخاطره قرار نمی&zwnj;گیرد. آشتی دهندگان با مسائلی که فراتر از وجود گذرا و بهروزی کیهانی مخلوقات زمان امتداد می&zwnj;یابند سر و کار ندارند. اما هنگامی که یک کمیسیون به یکباره دادرسی پیرامون یک مشکل را پذیرفت، احکام آن نهایی هستند و همیشه به اتفاق آرا می&zwnj;باشند؛ از تصمیم قاضی - میانجی هیچ استینافی وجود ندارد.</p>
<div class="c1">
<h4 style="direction:rtl">3- خدمت ژرف آشتی دهندگان</h4></div>

<p style="direction:rtl">  ستاد گروهی آشتی دهندگان در پایتخت ابرجهانشان قرار دارد، جایی که سپاه ذخیرۀ اصلی آنها در آن نگاه داشته شده است. ذخایر ثانویۀ آنها در پایتختهای جهانهای محلی واقع شده&zwnj;اند. اعضای جوانتر و کم تجربه&zwnj;تر کمیسیون خدمت خویش را در کرات پایین&zwnj;تر، کراتی نظیر یورنشیا، آغاز می&zwnj;کنند، و بعد از دستیابی به تجربۀ کاملتر به دادرسی مشکلات بزرگتر پیشروی می&zwnj;کنند.</p>
<p style="direction:rtl">  رستۀ آشتی دهندگان کاملاً قابل اتکا می&zwnj;باشد؛ حتی یک تن هم تاکنون گمراه نگشته است. آنها گرچه در خرد و قضاوت خطاناپذیر نیستند، به گونه&zwnj;ای بی&zwnj;چون و چرا قابل اتکا و به طرزی خطا ناپذیر وفادار می&zwnj;باشند. منشأ آنها در ستاد مرکزی یک ابرجهان است و آنها سرانجام به آنجا باز می&zwnj;گردند. آنها از میان سطوح زیرین خدمت جهانی پیشروی می&zwnj;کنند:</p>
<p style="direction:rtl">  1- <em>آشتی دهندگان برای کرات</em>. هرگاه که شخصیتهای سرپرست تک تک کرات به اندازۀ زیاد سردرگم می&zwnj;شوند یا تحت شرایط موجود در رابطه با روند صحیح در واقع به بن&zwnj;بست می&zwnj;رسند، و اگر قضیه برای آورده شدن نزد دادگاههای مرتباً برگزار شدۀ قلمرو مربوطه از اهمیت مکفی برخوردار نباشد، در آن صورت به دنبال دریافت یک دادخواست از دو شخصیت، یکی از هر طرف مورد نزاع، یک کمیسیون آشتی دهنده فوراً شروع به کار خواهد کرد.</p>
<p style="direction:rtl">  هنگامی که این دشواریهای اداری و قضایی برای مطالعه و داوری به دستان آشتی دهندگان سپرده شدند، آنها از اتوریتۀ مطلق برخوردار می&zwnj;شوند. اما آنها تصمیمی را تدوین نخواهند کرد تا این که کلیۀ شواهد شنیده شده باشند، و در فراخوانی شواهد از هر جا و هر مکان مطلقاً هیچ حدی برای اتوریتۀ آنان وجود ندارد. و در حالی که تصمیمات آنها نمی&zwnj;توانند استیناف شوند، گاهی اوقات امور چنان پیش می&zwnj;روند که کمیسیون در یک نقطۀ مشخص اسنادش را می&zwnj;بندد، از دیدگاههایش نتیجه&zwnj;گیری می&zwnj;کند، و تمامی موضوع مورد بحث را به دادگاههای بالاتر عالم انتقال می&zwnj;دهد.</p>
<p style="direction:rtl">  تصمیمات اعضای کمیسیون در نگارشات سیاره&zwnj;ای قرار داده می&zwnj;شوند و اگر لازم باشد توسط مجری الهی به مورد اجرا گذارده می&zwnj;شوند. قدرت او بسیار زیاد است، و دامنۀ فعالیتهای او در هر کرۀ مسکونی بسیار گسترده است. مجریان الهی کنترل کنندگان ماهر آن چیزهایی هستند که به نفع آنچه است که باید باشد. کار آنها گاهی اوقات برای سعادت آشکار عالم انجام می&zwnj;پذیرد، و گاهی اوقات توضیح اعمال آنها در کرات زمان و فضا دشوار است. اگر چه آنها هیچ فرمانی را برخلاف قانون طبیعی یا شیوه&zwnj;های مقرر شدۀ عالم اجرا نمی&zwnj;کنند، اغلب مطابق قوانین بالاتر حکومت سیستم کارهای عجیبشان را صورت می&zwnj;دهند و فرامین آشتی دهندگان را به اجرا در می&zwnj;آورند.</p>
<p style="direction:rtl">  2- <em>آشتی دهندگان برای ستاد مرکزی سیستم</em>. این کمیسیونهای چهار نفره از خدمت در کرات تکاملی به انجام وظیفه در ستاد مرکزی یک سیستم پیش می&zwnj;روند. آنها در اینجا کار زیادی دارند که انجام دهند، و آنها اثبات می&zwnj;کنند که دوستان با درایت انسانها، فرشتگان، و سایر موجودات روحی هستند. داوران سه&zwnj;گانه آنقدر که درگیر ستیزهای گروهی و سوءتفاهماتی که میان رسته&zwnj;های گوناگون مخلوقات به وجود می&zwnj;آید هستند به اندازۀ خیلی زیاد درگیر اختلافات شخصی نیستند؛ و در ستاد مرکزی یک سیستم هم موجودات روحی و هم مادی، و نیز انواع ترکیبی نظیر پسران ماتریال زندگی می&zwnj;کنند.</p>
<p style="direction:rtl">  درست در لحظه&zwnj;ای که آفرینندگان افرادی در حال تکامل با قدرت انتخاب را به وجود می&zwnj;آورند، در آن لحظه از کارکرد موزون کمال الهی یک عدول صورت می&zwnj;گیرد؛ به وجود آمدن سوءتفاهمات حتمی هستند، و برای تعدیل عادلانۀ این اختلاف نظرهای صادقانه باید آماده سازی انجام شود. ما همگی باید به یاد داشته باشیم که آفرینندگانِ تماماً خردمند و تماماً قدرتمند می&zwnj;توانستند جهانهای محلی را درست همانند هاونا کامل خلق کنند. به هیچ کمیسیون آشتی دهنده&zwnj;ای برای کار در جهان مرکزی نیاز نیست. اما آفرینندگان با تمامی خردمندی کاملشان انجام این کار را انتخاب نکردند. و در حالی که آنها جهانهایی را به وجود آورده&zwnj;اند که مملو از تفاوتها است و به وفور در دشواریها غوطه&zwnj;ور است، به همین منوال مکانیسمها و ابزاری را برای حل و فصل تمامی این تفاوتها و برای توازن بخشیدن به تمامی این سردرگمیهای ظاهری فراهم کرده&zwnj;اند.</p>
<p style="direction:rtl">  3- <em>آشتی دهندگان کواکب</em>. آشتی دهندگان از خدمت در سیستمها به داوری مشکلات یک کوکبه ارتقا می&zwnj;یابند، و حل مشکلات جزئی را که میان یکصد سیستم از کرات مسکونی آن پیش می&zwnj;آید به عهده می&zwnj;گیرند. بسیاری از مشکلاتی که در ستاد مرکزی کوکبه رخ می&zwnj;دهد تحت قلمرو مسئولیت آنها قرار نمی&zwnj;گیرد، اما آنها با رفتن از سیستم به سیستم و گردآوری شواهد و آماده سازی بیانیه&zwnj;های مقدماتی مشغول نگاه داشته می&zwnj;شوند. اگر موضوع مورد بحث صادقانه باشد، اگر مشکلات ناشی از تفاوتهای صمیمانه در دیدگاهها و تنوع صادقانۀ نقطه نظرات باشد، صرف نظر از این که چه تعداد اندکی از اشخاص ممکن است درگیر باشند، صرف نظر از این که سوءتفاهمات ظاهراً چه اندازه ناچیز باشند، یک کمیسیون آشتی دهنده همیشه می&zwnj;تواند گمارده شود تا بسته به ارزش موضوع مورد مباحثه داوری کند.</p>
<p style="direction:rtl">  4- <em>آشتی دهندگان برای جهانهای محلی</em>. در این کار بزرگتر یک جهان اعضای کمیسیونها برای ملک صادقها و پسران مجیستریال هر دو و برای حکمرانان کوکبه و گروههای عظیم شخصیتهایی که درگیر هماهنگی و مدیریت یکصد کوکبه هستند بسیار یاری دهنده هستند. رسته&zwnj;های گوناگون سرافیمها و سایر ساکنان کرات ستاد مرکزی یک جهان محلی نیز خود را از یاری و تصمیمات داوران سه&zwnj;گانه بهره&zwnj;مند می&zwnj;سازند.</p>
<p style="direction:rtl">  تقریباً غیرممکن است که طبیعت آن اختلافاتی را که ممکن است در امور جزئی یک سیستم، یک کوکبه، یا یک جهان پیش آید توضیح داد. مشکلات پیش می&zwnj;آیند، اما آنها با آزمونها و مشقات ناچیز وجود مادی که در کرات تکاملی تجربه می&zwnj;شود بسیار ناهمسان هستند.</p>
<p style="direction:rtl">  5- <em>آشتی دهندگان برای ناحیه&zwnj;های فرعی ابرجهان</em>. اعضای کمیسیون از مشکلات جهانهای محلی به مطالعۀ مسائلی که در ناحیه&zwnj;های فرعی ابرجهانشان پیش می&zwnj;آید پیش می&zwnj;روند. هر چه بیشتر آنها از تک تک سیارات به سوی داخل صعود می&zwnj;کنند، وظایف مادی مجری الهی کمتر می&zwnj;شود؛ او به تدریج یک نقش جدید مفسر بخشش و عدالت را به عهده می&zwnj;گیرد. در همان حال از آنجا که نیمه مادی است، کمیسیون را به عنوان یک مجموعۀ کامل در ارتباط دلسوزانه با جنبه&zwnj;های مادی تحقیقاتش نگاه می&zwnj;دارد.</p>
<p style="direction:rtl">  6- <em>آشتی دهندگان برای ناحیه&zwnj;های اصلی ابرجهان</em>. سرشت کار اعضای کمیسیون با پیشروی آنها مداوماً تغییر می&zwnj;یابد. میزان کمتر و کمتری از سوءتفاهم برای داوری و قدر بیشتر و بیشتری از پدیده&zwnj;های اسرارآمیز برای توضیح دادن و تفسیر نمودن وجود دارد. آنها مرحله به مرحله از میانجیان اختلافات به <em>توضیح دهندگان رازها</em> تکامل می&zwnj;یابند &mdash; داورانی که به آموزگاران مفسر تکامل می&zwnj;یابند. آنها روزگاری میانجیانِ آنهایی بودند که از طریق نادانی اجازه می&zwnj;دهند دشواریها و سوءتفاهمات به وجود آیند؛ اما آنها اکنون دارند آموزشگران آنهایی می&zwnj;شوند که آنقدر باهوش و مدارا هستند که می&zwnj;توانند از برخورد اذهان و جنگ دیدگاهها اجتناب ورزند. هر چه آموزش یک مخلوق بالاتر باشد، وی برای دانش، تجربه، و دیدگاههای دیگران احترام بیشتری قائل است.</p>
<p style="direction:rtl">  7- <em>آشتی دهندگان برای ابرجهان</em>. در اینجا آشتی دهندگان همتراز می&zwnj;شوند &mdash; چهار میانجی - آموزگار متقابلاً فهیم و کاملاً مؤثر. مجری الهی از قدرت کیفری تهی می&zwnj;شود و صدای فیزیکی ارواح سه&zwnj;گانه می&zwnj;شود. تا این هنگام این مشاوران و آموزگاران با بیشتر مشکلات و دشواریهای واقعی که در اجرای امور ابرجهان مورد رو به رویی واقع می&zwnj;شوند به طور ماهرانه آشنا شده&zwnj;اند. بدین ترتیب آنها برای رهنوردان فراز یابنده&zwnj;ای که در کرات آموزشی پیرامون کرات ستاد مرکزی ابرجهانها اقامت دارند مشاورانی شگفت&zwnj;انگیز و آموزگارانی خردمند می&zwnj;شوند.</p>
<p style="direction:rtl">  کلیۀ آشتی دهندگان تا زمان رسیدن به بهشت تحت سرپرستی کلی قدمای ایامها و تحت مدیریت بلافصل یاوران تصویر خدمت می&zwnj;کنند. در طول اقامت موقت در بهشت آنها به روح استادی گزارش می&zwnj;دهند که سرپرستی ابرجهان منشأ آنان را به عهده دارد.</p>
<p style="direction:rtl">  دفاتر ثبت ابرجهان آن آشتی دهندگانی را که به ماورای حوزۀ اختیارشان عبور کرده&zwnj;اند به حساب نمی&zwnj;آورند، و چنین کمیسیونهایی در سرتاسر جهان بزرگ به طور گسترده پراکنده&zwnj;اند. آخرین گزارش ثبت در یوورسا تعداد کمیسیونهایی را که در اروانتان عمل می&zwnj;کنند تقریباً هجده تریلیون برآورد می&zwnj;کند &mdash; بیش از هفتاد تریلیون فرد. اما اینها فقط یک بخش بسیار اندکی از تعداد کثیر آشتی دهندگانی هستند که در اروانتان آفریده شده&zwnj;اند. این رقم در مجموع از میزان بالاتری است و با احتساب آنهایی که به صورت راهنمایان فارغ&zwnj;التحصیلی تغییر شکل یافته&zwnj;اند، با تعداد کل سرویتالهای هاونا برابر است.</p>
<p style="direction:rtl">  گهگاه، با افزایش تعداد آشتی دهندگان ابرجهان، آنها به شورای کمال در بهشت انتقال می&zwnj;یابند، و از آنجا متعاقباً به عنوان سپاه هماهنگ کننده&zwnj;ای پدیدار می&zwnj;شوند که توسط روح بیکران برای جهان جهانها تکامل یافته است، یک گروه شگفت&zwnj;انگیز از موجوداتی که تعداد و کارایی&zwnj;شان دائماً در حال افزایش است. آنها از طریق فراز تجربی و آموزش بهشتی به یک درک بی&zwnj;نظیر از واقعیت در حال ظهور ایزد متعال دست یافته&zwnj;اند، و آنها برای انجام مأموریتهای ویژه جهان جهانها را در می&zwnj;نوردند.</p>
<p style="direction:rtl">  اعضای یک کمیسیون آشتی دهنده هرگز از هم جدا نمی&zwnj;شوند. یک گروه چهار نفره برای همیشه با هم خدمت می&zwnj;کنند، درست همانطور که در ابتدا با هم در ارتباط بودند. آنها حتی در خدمت جلال یافتۀ خویش به صورت گروههای چهارگانۀ حاوی تجربۀ انباشته شدۀ کیهانی و خرد کامل شدۀ تجربی به کار ادامه می&zwnj;دهند. آنها به عنوان تجسم عدالت عالی زمان و فضا برای ابد با یکدیگر در ارتباط قرار دارند.</p>
<div class="c1">
<h4 style="direction:rtl">4- مشاوران تکنیکی</h4></div>

<p style="direction:rtl">  این اذهان قانونی و تکنیکی دنیای روحی به این صورت آفریده نشدند. از سوپرنافیمها و آمینافیمهای پیشین، یک میلیون تن از نظم یافته&zwnj;ترین اذهان به عنوان هستۀ این گروه عظیم و پر مهارت توسط روح بیکران انتخاب شدند. و از هنگام آن زمان دوردست، تجربۀ واقعی در اطلاق قوانین کمال به طرحهای آفرینش تکاملی برای کلیۀ کسانی که آرزو دارند مشاوران تکنیکی شوند لازم بوده است.</p>
<p style="direction:rtl">  مشاوران تکنیکی از میان رسته&zwnj;های زیرین رتبه&zwnj;های شخصیت عضوگیری می&zwnj;شوند:</p>
<blockquote>
<p style="direction:rtl">  1- سوپرنافیمها.</p>
<p style="direction:rtl">  2- سکنافیمها.</p>
<p style="direction:rtl">  3- ترشیافیمها.</p>
<p style="direction:rtl">  4- آمنیافیمها.</p>
<p style="direction:rtl">  5- سرافیمها.</p>
<p style="direction:rtl">  6- انواع مشخصی از انسانهای فراز یابنده.</p>
<p style="direction:rtl">  7- انواع مشخصی از بینابینیهای فراز یابنده.</p>
</blockquote>
<p style="direction:rtl">  در زمان حاضر، بدون احتساب انسانها و بینابینیهایی که به طور موقت وصل هستند، تعداد مشاوران تکنیکی که در یوورسا ثبت شده&zwnj;اند و در اروانتان عمل می&zwnj;کنند اندکی بیشتر از شصت و یک تریلیون است.</p>
<p style="direction:rtl">  مشاوران تکنیکی مکرراً به صورت فردی عمل می&zwnj;کنند اما در گروههای هفت نفره برای خدمت سازمان یافته&zwnj;اند و ستاد مشترکشان در کرات مأموریت است. در هر گروه حداقل پنج نفر باید دارای وضعیت دائمی باشد، در حالی که دو تن می&zwnj;توانند از ارتباط موقت برخوردار باشند. انسانهای فراز یابنده و مخلوقات بینابینی فراز یابنده ضمن این که فراز بهشتی را دنبال می&zwnj;کنند در این کمیسیونهای مشورتی خدمت می&zwnj;کنند، اما آنها به کلاسهای معمول آموزشی برای مشاوران تکنیکی وارد نمی&zwnj;شوند، و هیچگاه اعضای دائم این رسته نیز نمی&zwnj;شوند.</p>
<p style="direction:rtl">  آن انسانها و بینابینیهایی که به طور موقت با مشاوران خدمت می&zwnj;کنند به دلیل تخصصشان در مفهوم قانون جهانی و عدالت عالی برای چنین کاری انتخاب می&zwnj;شوند. همینطور که شما به سوی هدف بهشتی خود سفر می&zwnj;کنید، و دائماً دانش افزوده و مهارت افزایش یافته کسب می&zwnj;کنید، مداوماً این فرصت به شما داده می&zwnj;شود که خرد و تجربه&zwnj;ای را که از پیش اندوخته&zwnj;اید به دیگران بدهید. شما تماماً طی مسیر رفتن به هاونا به شکل یک شاگرد - آموزگار ایفای نقش می&zwnj;کنید. شما از طریق دادن دانش به تازگی یافت شدۀ دوران زندگانی پیشروندۀ خود به آنهایی که درست در مرتبت پایین&zwnj;تری نسبت به شما قرار دارند از میان سطوح فرازگرایانۀ این دانشگاه عظیم تجربی ادامۀ مسیر می&zwnj;دهید. در نظام جهانی شما به صورت کسی که از دانش و حقیقت برخوردار است محسوب نمی&zwnj;شوید تا این که توان و تمایل خود را در دادن این دانش و حقیقت به دیگران نشان دهید.</p>
<p style="direction:rtl">  هر یک از ارواح خدمت کننده که بالای رتبۀ فرشتگان کروب هستند بعد از آموزش طولانی و تجربۀ واقعی اجازه دارند به عنوان مشاوران تکنیکی انتصاب دائمی دریافت کنند. تمامی کاندیداها به طور داوطلبانه به این نوع خدمت وارد می&zwnj;شوند؛ اما آنها بعد از این که چنین مسئولیتهایی را به عهده گرفتند نمی&zwnj;توانند آنها را ترک کنند. فقط قدمای ایامها می&zwnj;توانند این مشاوران را به فعالیتهای دیگر منتقل کنند.</p>
<p style="direction:rtl">  آموزش مشاوران تکنیکی که در کالجهای ملک صادق جهانهای محلی آغاز شد تا بارگاه قدمای ایامها ادامه می&zwnj;یابد. آنها از این آموزش ابرجهانی به &rdquo;مدارس هفت دایره&ldquo; که در کرات پیشگام مدارهای هاونا واقع شده&zwnj;اند پیش می&zwnj;روند. و از کرات پیشگام به داخل &rdquo;کالج اخلاقیاتِ قانون و تکنیک تعالیت&ldquo;، مدرسۀ آموزشی بهشت برای کامل ساختن مشاوران تکنیکی، پذیرفته می&zwnj;شوند.</p>
<p style="direction:rtl">  این مشاوران بیش از متخصصان قانون هستند؛ آنها دانشجویان و آموزگاران <em>قانون کاربردی</em> هستند، قوانین جهان که به زندگانی و سرنوشت کلیۀ کسانی که در قلمروهای گستردۀ آفرینش پهناور اقامت دارند اطلاق می&zwnj;شود. با گذشت زمان آنها کتابخانه&zwnj;های زندۀ قانون زمان و فضا می&zwnj;شوند، و از طریق آموزش دادن شخصیتهای زمان در رابطه با اَشکال و شیوه&zwnj;های عمل که برای حکمرانان ابدیت از همه قابل قبول&zwnj;تر است مانع مشکلات بی&zwnj;پایان و تأخیرات غیرضروری می&zwnj;شوند. آنها قادرند طوری کارکنان فضا را اندرز دهند که آنها را قادر سازد در توازن با الزامات بهشت عمل کنند. آنها آموزگاران کلیۀ مخلوقات در رابطه با تکنیک آفرینندگان هستند.</p>
<p style="direction:rtl">  چنین کتابخانۀ زندۀ قانون کاربردی نمی&zwnj;توانست آفریده شود؛ چنین موجوداتی باید از طریق تجربۀ واقعی تکامل یابند. الوهیتهای بیکران وجودگرا هستند، از این رو فقدان تجربۀ آنان بدین وسیله جبران می&zwnj;شود. آنها حتی پیش از آن که چیزی را تجربه کنند از پیش از آن مطلع هستند، اما آنها این آگاهی غیرتجربی را به مخلوقات تحت فرمان خود نمی&zwnj;دهند.</p>
<p style="direction:rtl">  مشاوران تکنیکی وقف کار ممانعت از تأخیر هستند، پیشرفت را تسهیل می&zwnj;کنند، و با اندرزشان موجب موفقیت می&zwnj;شوند. همیشه یک راه <em>از همه بهتر</em> و <em>درست</em> برای انجام کارها وجود دارد. همیشه تکنیک کمال وجود دارد، یک روش الهی، و این مشاوران می&zwnj;دانند که همگی ما را در یافتن این راه بهتر چگونه راهنمایی کنند.</p>
<p style="direction:rtl">  این موجوداتِ بیش از اندازه خردمند و مفید همیشه به خدمت و کار بازرسان جهانی از نزدیک مرتبط هستند. برای ملک صادقها یک سپاه توانمند فراهم شده است. فرمانروایان سیستمها، کواکب، جهانها، و ناحیه&zwnj;های ابرجهان همگی به وفور از این اذهان تکنیکی یا قانونی مرجعِ دنیای روحی تأمین شده&zwnj;اند. یک گروه ویژه به عنوان مشاوران قانون برای حاملین حیات عمل می&zwnj;کند، و این پسران را در رابطه با حد مجاز عدول از نظم تثبیت شدۀ تکثیر حیات راهنمایی می&zwnj;کند و سوا از آن در رابطه با امتیازات و آزادی عمل آنان به آنها رهنمود می&zwnj;دهد. آنها در رابطه با کاربردها و تکنیکهای صحیح کلیۀ کارهای دنیای روحی برای تمامی طبقات موجودات مشاور هستند. اما آنان به طور مستقیم و شخصاً با مخلوقات مادی قلمروها سر و کار ندارند.</p>
<p style="direction:rtl">  مشاوران تکنیکی علاوه بر مشورت دادن پیرامون کاربردهای قانونی به طور یکسان وقف تفسیر مؤثر کلیۀ قوانین مربوط به موجودات آفریده شده &mdash; فیزیکی، ذهنی، و روحی &mdash; می&zwnj;باشند. آنها برای آشتی دهندگان جهانی و برای کلیۀ کسان دیگری که مایلند حقیقت قانون را بدانند آماده هستند؛ به عبارت دیگر، برای دانستن این که چگونه تعالیت الوهیت می&zwnj;تواند برای واکنش نشان دادن نسبت به یک شرایط مشخص که از عوامل یک نظم تثبیت شدۀ فیزیکی، ذهنی، و روحی برخوردار است مورد اتکا واقع شود. آنها حتی کوشش می&zwnj;کنند تکنیک غایی را توضیح دهند.</p>
<p style="direction:rtl">  مشاوران تکنیکی موجوداتی برگزیده و آزمایش شده هستند؛ من هرگز اطلاع نیافته&zwnj;ام که حتی یکی از آنها به گمراهی کشانیده شده باشد. ما هیچ مدرکی در یوورسا نداریم که آنها به سرپیچی از قوانین الهی که آنها را به گونه&zwnj;ای بسیار مؤثر تفسیر می&zwnj;کنند و به طور بسیار شیوا شرح می&zwnj;دهند مورد داوری واقع شده باشند. هیچ حد شناخته شده&zwnj;ای برای قلمرو خدمت آنها وجود ندارد، و هیچ محدودیتی نیز بر پیشرفت آنها نهاده نشده است. آنها حتی تا دروازه&zwnj;های بهشت به صورت مشاور ادامه می&zwnj;دهند؛ تمامی جهانِ قانون و تجربه به روی آنان گشوده است.</p>
<div class="c1">
<h4 style="direction:rtl">5- نگاهدارندگان نگارشات در بهشت</h4></div>

<p style="direction:rtl">  از میان سوپرنافیمهای سوم در هاونا، برخی از نگارشگران اصلی ارشد به عنوان نگاهدارندگان نگارشات، به عنوان نگهدارندگان آرشیوهای رسمی جزیرۀ نور، انتخاب می&zwnj;شوند، آن آرشیوهایی که در مقایسه با نگارشات زندۀ ثبت در اذهان نگاهدارندگان دانش، که گاهی اوقات &rdquo;کتابخانۀ زندۀ بهشت&ldquo; نامیده می&zwnj;شوند، خود را نشان می&zwnj;دهند.</p>
<p style="direction:rtl">  فرشتگان نگارشگر سیارات مسکونی منبع کلیۀ نگارشات فردی هستند. در سرتاسر جهانها نگارندگان دیگر در رابطه با نگارشات رسمی و نگارشات زنده هر دو عمل می&zwnj;کنند. از یورنشیا تا بهشت، هر دو نگارشات مورد مواجهه واقع می&zwnj;شوند: در یک جهان محلی، بیشتر نگارشات نوشته شده و کمتر زنده؛ در بهشت، بیشتر نگارشات زنده و کمتر رسمی؛ در یوورسا، هر دو به طور مساوی موجودند.</p>
<p style="direction:rtl">  تاریخچۀ هر رخداد مهم در آفرینش سازمان یافته و مسکونی موجود است. در حالی که رخدادهایی که اهمیتشان فراتر از محلی نیست فقط در حد محلی ثبت می&zwnj;شوند، آنهایی که از اهمیت وسیع&zwnj;تر برخوردارند مطابق آن با آنها برخورد می&zwnj;شود. از سیارات، سیستمها، و کواکب نبادان، هر چیز حاوی اهمیت جهانی در سلوینگتون اعلام می&zwnj;شود؛ و از این پایتختهای جهان آن رخدادهایی به واقعه نگاری بالاتر پیش می&zwnj;روند که به امور ناحیه و ابردولتها مربوط می&zwnj;شوند. بهشت نیز خلاصه&zwnj;ای از اطلاعات مربوط به ابرجهان و هاوُنا را دارا می&zwnj;باشد؛ و این داستان تاریخی و مرکب جهان جهانها در اختیار این سوپرنافیمهای والای سوم قرار دارد.</p>
<p style="direction:rtl">  در حالی که برخی از این موجودات به ابرجهانها اعزام شده&zwnj;اند تا به عنوان رئیسان تاریخچه نگاری خدمت کنند و فعالیتهای نگارشگران آسمانی را سرپرستی کنند، تاکنون حتی یک تن از آنان نیز از ثبت حضور و غیاب دائم رستۀ خودشان انتقال داده نشده است.</p>
<div class="c1">
<h4 style="direction:rtl">6- نگارشگران آسمانی</h4></div>

<p style="direction:rtl">  اینها نگارشگرانی هستند که رونوشت کلیۀ نگارشات را تهیه می&zwnj;کنند. آنها یک نگارش روحی آغازین و یک قرینۀ نیمه مادی &mdash; آنچه که می&zwnj;توان یک فتوکپی نامید &mdash; را می&zwnj;سازند. آنها به دلیل توانمندی ویژه&zwnj;شان در کنترل همزمان انرژی روحی و مادی هر دو می&zwnj;توانند این کار را انجام دهند. نگارشگران آسمانی به این صورت آفریده نشده&zwnj;اند؛ آنها سرافیمهای فراز یابنده از جهانهای محلی هستند. آنها توسط شوراهای رئیسان نگارشات در ستادهای مرکزی هفت ابرجهان در کرات کاری خود دریافت می&zwnj;شوند، طبقه&zwnj;بندی می&zwnj;شوند، و به آنها گمارده می&zwnj;شوند. همچنین مدارس آموزش نگارشگران آسمانی در آنجا واقع شده&zwnj;اند. مدرسۀ واقع شده در یوورسا توسط کامل کنندگان خرد و مشاوران الهی سرپرستی می&zwnj;شود.</p>
<p style="direction:rtl">  به تدریج که نگارشگران در خدمت جهان پیش می&zwnj;روند، به سیستم ثبت دوگانۀ خویش ادامه می&zwnj;دهند، و بدین ترتیب اسناد خویش را برای تمامی طبقات موجودات همیشه فراهم می&zwnj;سازند، از آنهایی که در رستۀ مادی هستند تا ارواح والای نور. شما در تجربۀ گذار خود، همینطور که از این کرۀ مادی فراز می&zwnj;یابید، همیشه قادر خواهید بود نگارشات را ملاحظه کنید و سوا از آن با تاریخ و روایات کرۀ اقامت خویش آشنا شوید.</p>
<p style="direction:rtl">  نگارشگران یک سپاه آزمایش شده و مورد آزمون واقع شده هستند. من هرگز از ترک خدمت یک نگارشگر آسمانی اطلاع نیافته&zwnj;ام، و در نگارشات آنها هرگز یک دروغ پردازی کشف نشده است. آنها تحت یک بازرسی دوگانه قرار می&zwnj;گیرند، نگارشات آنها توسط همنوعان والای آنها از یوورسا و توسط پیام&zwnj;آوران توانمند، که صحت رونوشتهای نیمه فیزیکی نگارشات اولیۀ روحی را تصدیق می&zwnj;کنند، تحت بررسی دقیق قرار می&zwnj;گیرد.</p>
<p style="direction:rtl">  در حالی که تعداد نگارشگران پیشرو ساکن کرات تحت فرمانِ نگارش در جهانهای اروانتان به تریلیونها تریلیون بالغ می&zwnj;شود، تعداد آنهایی که در یوورسا از وضعیت دست یافته برخوردارند کاملاً هشت میلیون نیست. این نگارشگران ارشد یا فارغ&zwnj;التحصیل شده سرپرستان و ارسال کنندگان ابرجهانیِ نگارشات مورد ضمانت واقع شدۀ زمان و فضا هستند. ستاد دائمی آنها در منزلگاههای دایره&zwnj;ای شکل دور تا دور محوطۀ نگارشات در یوورسا می&zwnj;باشد. آنها هرگز حراست از این نگارشات را به دیگران واگذار نمی&zwnj;کنند؛ آنها به صورت فردی ممکن است غایب شوند ولی در تعداد زیاد هرگز.</p>
<p style="direction:rtl">  مأموریت سپاه نگارشگران آسمانی، مثل آن سوپرنافیمهایی که نگهدارندگان نگارشات شده&zwnj;اند، دائمی است. هر گاه که سرافیمها و سوپرنافیمها به این خدمات فرا خوانده شدند، تا روز حکومت جدید و تغییر یافتۀ شخصیت&zwnj;یابی کامل خدای متعال به ترتیب نگارشگران آسمانی و نگاهدارندگان نگارشات باقی خواهند ماند.</p>
<p style="direction:rtl">  این نگارشگران ارشد آسمانی در یوورسا می&zwnj;توانند اسناد هر چیزی را که در تمامی اروانتان از ایام دوردست ورود قدمای ایامها از اهمیت کیهانی برخوردار باشد نشان دهند، در حالی که در جزیرۀ جاودان نگهدارندگان اسناد از آرشیوهای آن قلمرویی که پیرامون کارکردهای بهشت از ایام شخصیت&zwnj;یابی روح بیکران گواهی می&zwnj;دهند محافظت می&zwnj;کنند.</p>
<div class="c1">
<h4 style="direction:rtl">7- یاران مورانشیا</h4></div>

<p style="direction:rtl">  این فرزندان ارواح مادر جهان محلی دوستان و همیاران کلیۀ کسانی هستند که حیات فراز یابندۀ مورانشیا را زندگی می&zwnj;کنند. آنها برای کار واقعی یک فراز یابنده پیرامون پیشرفت مخلوق ضروری نیستند، و به هیچ وجه جایگزین کار فرشتگان نگاهبان سراف که اغلب یاران انسانی&zwnj;شان را در سفر بهشت همراهی می&zwnj;کنند نیز نمی&zwnj;شوند. یاران مورانشیا برای آنهایی که تازه دارند صعود طولانی به سوی درون را آغاز می&zwnj;کنند صرفاً میزبانانی مهربان هستند. آنها همچنین برپا کنندگان ماهر سرگرمی هستند و در این کار توسط مدیران بازگشت به گونه&zwnj;ای توانمند یاری می&zwnj;شوند.</p>
<p style="direction:rtl">  اگر چه شما در کرات آموزشی مورانشیایی نبادان وظایف مهم و تدریجاً دشواری خواهید داشت که انجام دهید، برای شما همیشه ایام مرتب استراحت و بازگشت فراهم خواهد شد. در سرتاسر سفر به بهشت همیشه وقت برای استراحت و بازی روحی وجود خواهد داشت؛ و در دوران زندگانی نور و حیات همیشه وقت برای پرستش و دستاورد جدید وجود دارد.</p>
<p style="direction:rtl">  این یاران مورانشیا چنان همدمان دوستانه&zwnj;ای هستند که هنگامی که شما سرانجام آخرین فاز تجربۀ مورانشیا را ترک می&zwnj;کنید، همینطور که برای مبادرت ورزیدن به ماجرای روحی ابرجهان آماده می&zwnj;شوید، به راستی متأسف خواهید شد که این مخلوقات خوش مشرب نمی&zwnj;توانند شما را همراهی کنند، زیرا آنها منحصراً در جهانهای محلی خدمت می&zwnj;کنند. کلیۀ شخصیتهای قابل تماس در هر مرحلۀ دوران زندگانی فراز گرایانه دوستانه و قابل معاشرت خواهند بود، اما شما تا هنگامی که از یاران بهشت دیدار کنید گروه دیگری را که چنان وقف دوستی و معاشرت باشد نخواهید یافت.</p>
<p style="direction:rtl">  کار یاران مورانشیا در آن روایاتی که به امور جهان محلی شما می&zwnj;پردازد به طور کاملتر توصیف شده است.</p>
<div class="c1">
<h4 style="direction:rtl">8- یاران بهشت</h4></div>

<p style="direction:rtl">  یاران بهشت یک گروه مرکب یا گردآوری شده هستند که از صفوف سرافیمها، سکنافیمها، سوپرنافیمها، و آمنیافیمها عضوگیری شده&zwnj;اند، اگر چه آنها برای آنچه که شما طول مدتی فوق&zwnj;العاده در نظر می&zwnj;گیرید خدمت می&zwnj;کنند، از وضعیت دائم برخوردار نیستند. هنگامی که این کارکرد به پایان رسید، به عنوان یک قاعده (اما نه تغییرناپذیر) آنها به آن وظایفی باز می&zwnj;گردند که هنگام فراخوانی به خدمت در بهشت انجام می&zwnj;دادند.</p>
<p style="direction:rtl">  اعضای گروههای عظیم فرشتگان توسط ارواح مادر جهان محلی، توسط ارواح بازتابگر ابرجهان، و توسط مَجِستانِ بهشت برای این خدمت نامزد می&zwnj;شوند. آنها به جزیرۀ مرکزی فرا خوانده می&zwnj;شوند و توسط یکی از هفت روح استاد به عنوان یاران بهشت گمارده می&zwnj;شوند. این سرویس موقت همدمیِ بهشت، گذشته از وضعیت دائم در بهشت، بالاترین افتخاری است که تاکنون به ارواح خادم اعطا شده است.</p>
<p style="direction:rtl">  این فرشتگان برگزیده وقف خدمت همدمی هستند و به عنوان معاشران کلیۀ طبقات موجوداتی که ممکن است بر حسب تصادف در بهشت تنها باشند، عمدتاً به انسانهای فراز یابنده، اما همچنین به کلیۀ کسان دیگری که در جزیرۀ مرکزی تنها هستند، گمارده شده&zwnj;اند. یاران بهشت از سوی آنهایی که با آنان معاشرت می&zwnj;کنند هیچ کار ویژه&zwnj;ای ندارند که انجام دهند؛ آنها صرفاً همدم هستند. تقریباً هر موجود دیگری که شما انسانها در طول اقامت موقت خود در بهشت با آن مواجه خواهید شد &mdash; صرف نظر از رهنوردان همیارتان &mdash; چیزی قطعی با شما یا برای شما انجام خواهد داد؛ اما این یاران به عنوان معاشران شخصیتی فقط به بودن با شما و برای همدلی با شما تخصیص یافته&zwnj;اند. آنها در کار خود اغلب توسط شهروندان زیبنده و سرزندۀ بهشت یاری می&zwnj;شوند.</p>
<p style="direction:rtl">  انسانها از نژادهایی می&zwnj;آیند که بسیار اجتماعی هستند. آفرینندگان به خوبی می&zwnj;دانند که &rdquo;برای انسان خوب نیست که تنها باشد&ldquo;، و از این رو حتی در بهشت برای همدمی تدارک دیده شده است.</p>
<p style="direction:rtl">  اگر شما به عنوان یک انسان فراز یابنده در همنشینی با یار یا معاشر نزدیک دوران زندگانی زمینی خود به بهشت برسید، یا اگر نگاهبان سرافی سرنوشت شما بر حسب تصادف با شما برسد یا منتظر شما باشد، در آن صورت هیچ یار دائم به شما تخصیص نمی&zwnj;یابد. اما اگر شما به تنهایی برسید، پس از این که شما در جزیرۀ نور از خواب نهایی زمان بیدار شدید حتماً یک یار به شما خوشامد خواهد گفت. حتی اگر معلوم باشد که شما توسط یک معاشر فرازگرا همراهی خواهید شد، یاران موقت تعیین خواهند شد تا شما را به سواحل جاودان خوشامد گویند و به جایی که برای پذیرش شما و یارانتان رزرو شده اسکورت کنند. آنگاه که شما رستاخیز را به داخل ابدیت در سواحل ابدی بهشت تجربه می&zwnj;کنید می&zwnj;توانید از این که به گرمی مورد خوشامد گویی قرار می&zwnj;گیرید مطمئن باشید.</p>
<p style="direction:rtl">  در طول روزهای نهایی اقامت موقت فراز یابندگان در آخرین مدار هاونا یاران استقبال گمارده می&zwnj;شوند، و آنها اسناد منشأ انسانی و فراز پرماجرای آنها را از میان عبور از کرات فضا و دایره&zwnj;های هاونا به دقت بررسی می&zwnj;کنند. هنگامی که آنها به انسانهای زمان خوشامد می&zwnj;گویند، از دوران زندگانی این رهنوردان از راه رسیده از پیش به خوبی آشنا هستند و فوراً نشان می&zwnj;دهند که یاران دلسوز و کنجکاوی می&zwnj;باشند.</p>
<p style="direction:rtl">  در طول اقامت موقت پیش پایان دهندۀ شما در بهشت، اگر به هر دلیلی لازم باشد که شما از معاشر دوران زندگانی فراز یابندۀ خویش &mdash; انسانی یا سرافی &mdash; موقتاً جدا شوید یک یار بهشتی برای مشورت و همدمی فوراً به شما تخصیص می&zwnj;یابد. هنگامی که به یکباره یار به یک انسان فراز یابندۀ دارای اقامتگاه منفرد در بهشت تخصیص یافت، با این شخص باقی می&zwnj;ماند تا این که او به معاشران فراز یابندۀ خود دوباره ملحق شود و یا به طور معمول به سپاه نهایت فرا خوانده شود.</p>
<p style="direction:rtl">  یاران بهشت به ترتیبِ انتظار تخصیص می&zwnj;یابند، به جز این که یک فراز یابنده هرگز تحت مسئولیت یاری که طبیعتش با نوع ابرجهانی وی نامشابه است قرار نمی&zwnj;گیرد. اگر یک انسان یورنشیا امروز به بهشت می&zwnj;رسید، اولین یار منتظر که منشأ در اروانتان دارد یا در غیر این صورت از سرشت روح استاد هفتم برخوردار است به او تخصیص می&zwnj;یافت. از این رو آمنیافیمها با مخلوقات فراز یابنده&zwnj;ای که از هفت ابرجهان هستند خدمت نمی&zwnj;کنند.</p>
<p style="direction:rtl">  بسیاری خدمات اضافه توسط یاران بهشت انجام می&zwnj;شوند: اگر یک انسان فراز یابنده به تنهایی به جهان مرکزی برسد، اگر ضمن پیمایش هاونا در فازی از ماجرای الوهیت شکست بخورد، در موعد مناسب به جهانهای زمان بازگردانده می&zwnj;شود، و با ذخایر یاران بهشت فوراً تماس گرفته می&zwnj;شود. یکی از این رسته مأموریت می&zwnj;یابد که رهنورد شکست خورده را دنبال نماید، تا با او باشد و او را دلداری دهد و تشویق نماید، و با او باقی بماند تا این که او به جهان مرکزی بازگردد و صعود بهشت را از سر گیرد.</p>
<p style="direction:rtl">  اگر یک رهنورد فراز یابنده ضمن پیمایش هاونا در همراهی با یک سرافیم فراز یابنده، فرشتۀ نگاهبان دوران زندگانی انسانی، در ماجرای الوهیت با شکست مواجه شد، او همراهی با معاشر انسانی خویش را انتخاب خواهد نمود. این سرافیمها همیشه داوطلب می&zwnj;شوند و اجازه می&zwnj;یابند که همراهان طولانی مدت انسانی خود را در بازگشت به خدمت زمان و فضا همراهی کنند.</p>
<p style="direction:rtl">  اما در رابطه با دو فراز یابندۀ تنگاتنگ مرتبط انسانی چنین نیست: اگر یکی به خداوند دست یابد در حالی که دیگری موقتاً شکست بخورد، فرد موفق به گونه&zwnj;ای تغییرناپذیر برمی&zwnj;گزیند که با شخصیت ناامید شده به آفرینشهای تکاملی بازگردد، اما این امر مجاز نیست. در عوض، ذخایر یاران بهشت فرا خوانده می&zwnj;شوند، و یکی از داوطلبان برای همراهی با رهنورد ناامید شده انتخاب می&zwnj;شود. سپس یک شهروند داوطلب بهشت در ارتباط با انسان موفقی قرار داده می&zwnj;شود که در جزیرۀ مرکزی باقی مانده و در انتظار بازگشت رفیق شکست خورده به هاونا است و در این اثنا در برخی مدارس بهشت آموزش می&zwnj;دهد، و داستان ماجراجویانۀ فراز تکاملی را عرضه می&zwnj;دارد.</p>
<p style="direction:rtl">  [عرضه شده توسط یکی از یوورسا که در اتوریتۀ بالا قرار دارد.]</p>
</body>
</html>
