<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 27 - مت روحانی سوپرنافیمهای اولیه</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">نسخۀ پیشنویس</span></h1>
</div>
 <div class="c1">
 <h1 style="direction:rtl">کتاب یورنشیا</h1>
</div>
<div class="c1">
<h4 style="direction:rtl">مقالۀ 27</h4>
</div>
<div class="c1">
<h4 style="direction:rtl">خدمت روحانی سوپرنافیمهای اولیه</h4>
</div>

<p style="direction:rtl">  سوپرنافیمهای اولیه خادمان آسمانی الوهیتها در جزیرۀ جاودان بهشت هستند. هرگز دانسته نشده که آنها از راههای نور و درستکاری منحرف شوند. ثبت حضور و غیاب&zwnj;ها تکمیل شده است؛ از ابدیت حتی یکی از این سپاهیان بلند مرتبه از دست نرفته است. این سوپرنافیمهای والا موجوداتی کامل هستند، متعالی در کمال، اما آنها ابسونایت نیستند، و مطلق هم نیستند. این فرزندان روح بیکران که حاوی جوهر کمال هستند، در کلیۀ فازهای وظایف چندگانۀ خویش به جای یکدیگر و به طور داوطلبانه کار می&zwnj;کنند. آنها به طور گسترده خارج از بهشت کار نمی&zwnj;کنند، گر چه در گردهماییهای گوناگون هزاره&zwnj;ای و تجدید دیدارهای گروهی جهان مرکزی شرکت می&zwnj;کنند. آنها همچنین به عنوان پیام&zwnj;آوران ویژۀ الوهیتها، و در تعداد کثیر فراز می&zwnj;یابند تا مشاوران تکنیکی شوند.</p>
<p style="direction:rtl">  در کراتی که به دلیل شورش در انزوا قرار دارند سوپرنافیمهای اولیه همچنین در فرماندهی گروههای عظیم سرافی قرار داده شده&zwnj;اند و در آنجا خدمت می&zwnj;کنند. هنگامی که یک پسر بهشت به چنین کره&zwnj;ای اعطا می&zwnj;شود، مأموریتش را کامل می&zwnj;سازد، نزد پدر جهانی صعود می&zwnj;کند، پذیرفته می&zwnj;شود، و به عنوان نجات دهندۀ اعتبار یافتۀ این کرۀ منزوی باز می&zwnj;گردد، یک سوپرنافیم اولیه برای به عهده گرفتن فرماندهی ارواح خادمی که در کرۀ به تازگی اصلاح شده مشغول به کارند همیشه توسط رئیسان تکلیف گمارده می&zwnj;شود. در این سرویس ویژه سوپرنافیمها مرتباً جا به جا می&zwnj;شوند. در یورنشیا در حال حاضر &rdquo;رئیس سرافیمها&ldquo; دومین فرد از این رسته است که از دوران اعطای میکائیل مسیح مشغول به کار می&zwnj;باشد.</p>
<p style="direction:rtl">  سوپرنافیمهای اولیه از ابدیت در جزیرۀ نور خدمت کرده&zwnj;اند و در مأموریتهای رهبری به کرات فضا اعزام گشته&zwnj;اند، اما در چهارچوب طبقه&zwnj;بندی کنونی فقط از هنگام ورود رهنوردان هاونایی زمان به بهشت عمل کرده&zwnj;اند. این فرشتگان والا اکنون عمدتاً در هفت رستۀ زیرینِ خدمت کار می&zwnj;کنند:</p>
<blockquote>
<p style="direction:rtl">  1- رهبران پرستش.</p>
<p style="direction:rtl">  2- استادان فلسفه.</p>
<p style="direction:rtl">  3- نگاهدارندگان دانش.</p>
<p style="direction:rtl">  4- مدیران رفتار.</p>
<p style="direction:rtl">  5- مفسران اخلاقیات.</p>
<p style="direction:rtl">  6- رئیسان تکلیف.</p>
<p style="direction:rtl">  7- برانگیزندگان استراحت.</p>
</blockquote>
<p style="direction:rtl">  تا وقتی که رهنوردان فراز یابنده در واقع به اقامت در بهشت دست یابند تحت نفوذ مستقیم این سوپرنافیمها قرار نمی&zwnj;گیرند، و آنگاه آنها تحت سرپرستی این فرشتگان، به ترتیب معکوس ذکر نامشان، از میان یک تجربۀ آموزشی عبور می&zwnj;کنند&zwnj;. بدین معنی که شما تحت سرپرستی برانگیزندگان استراحت به دوران زندگانی خود در بهشت وارد می&zwnj;شوید، و بعد از طی دورانهای پیاپی با رسته&zwnj;هایی که بین آنها می&zwnj;آیند دورۀ آموزشی را با رهبران پرستش به پایان می&zwnj;رسانید. به دنبال آن شما آماده&zwnj;اید که دوران زندگانی پایان ناپذیر یک پایان دهنده را آغاز کنید.</p>
<div class="c1">
<h4 style="direction:rtl">1- برانگیزندگان استراحت</h4></div>

<p style="direction:rtl">  برانگیزندگان استراحت بازرسان بهشت هستند که از جزیرۀ مرکزی به مدار درونی هاونا اعزام می&zwnj;شوند، و در آنجا با همکارانشان، خدمۀ استراحت، که متعلق به رستۀ دوم سوپرنافیمها هستند، تشریک مساعی می&zwnj;کنند. یک چیز ضروری برای لذت بردن از بهشت استراحت است، استراحت الهی؛ و این برانگیزندگان استراحت آخرین آموزشگرانی هستند که رهنوردان زمان را برای ارائه نمودن به ابدیت آماده می&zwnj;سازند. آنها کارشان را در آخرین دایرۀ کمال جهان مرکزی آغاز می&zwnj;کنند و هنگامی که رهنورد از آخرین خواب گذار بیدار می&zwnj;شود آن را ادامه می&zwnj;دهند. این خوابی است که یک مخلوق فضا را فارغ&zwnj;التحصیل می&zwnj;سازد و به داخل قلمرو جاودان عرضه می&zwnj;کند.</p>
<p style="direction:rtl">  طبیعتِ استراحت هفتگانه است: در رسته&zwnj;های پایین&zwnj;ترِ حیات استراحتِ خوابیدن و سرگرمی وجود دارد، در موجودات بالاتر اکتشاف، و در بالاترین نوع شخصیت روحی پرستش وجود دارد. همچنین استراحتِ نرمالِ دریافت انرژی وجود دارد، از نو شارژ کردن موجودات با انرژی فیزیکی یا روحی. و سپس خواب انتقال وجود دارد، خواب ناخودآگاه در هنگام احاطه شدن با پوشش سرافیمی در هنگام گذار از یک کره به کرۀ دیگر. کاملاً متفاوت از تمامی اینها خواب عمیق دگردیسی است، استراحت انتقال از یک حالت وجود به دیگری، از یک حیات به دیگری، از یک وضعیت وجود به دیگری، خوابی که پیوسته ملازم با انتقال از <em>وضعیت</em> واقعی جهانی در مقایسه با تکامل از طریق <em>مراحل</em> گوناگون هر یک از وضعیتها است.</p>
<p style="direction:rtl">  اما آخرین خواب دگرگون کننده چیزی بیشتر از آن خوابهای انتقالی پیشین است که دستیابیهای پیاپی وضعیتیِ دوران زندگانی فرازگرایانه را نشان کرده&zwnj;اند؛ مخلوقات زمان و فضا بدین طریق درونی&zwnj;ترین حاشیه&zwnj;های وجود گذرا و کیهانی را در می&zwnj;نوردند تا در منزلگاههای بدون زمان و بدون مکان بهشت به وضعیت اقامتی دست یابند. برانگیزندگان و خدمۀ استراحت درست همانقدر برای این دگردیسی فرازگرایانه ضروری هستند که سرافیمها و موجودات مربوطه برای نجات مخلوق فانی از مرگ می&zwnj;باشند.</p>
<p style="direction:rtl">  شما در آخرین مدار هاونا به خواب می&zwnj;روید و برای ابد در بهشت دوباره زنده می&zwnj;شوید. و همینطور که به طور روحی در آنجا تجدید شخصیت می&zwnj;یابید، فوراً آن برانگیزندۀ استراحت را خواهید شناخت که به عنوان خود سرافیم اولیه&zwnj;ای که در درونی&zwnj;ترین مدار هاونا خواب نهایی را ایجاد کرد ورود شما را به سواحل جاودان خوشامد می&zwnj;گوید&zwnj;؛ و همینطور که شما بار دیگر آماده شدید تا نگهداری از هویت خویش را به دستان پدر جهانی بسپارید آخرین گسترۀ بزرگ ایمان را به یاد خواهید آورد.</p>
<p style="direction:rtl">  آخرین استراحت زمان مورد بهره&zwnj;وری واقع شده است؛ آخرین خواب گذار تجربه شده است؛ اکنون شما در سواحل منزلگاه جاودانه به سوی زندگی ابدی بیدار می&zwnj;شوید. &rdquo;و دیگر هیچ خوابی وجود نخواهد داشت. حضور خداوند و پسر او در برابر شما قرار دارد، و شما برای ابد خادمان او هستید؛ شما چهرۀ او را دیده&zwnj;اید، و نام او روح شماست. در آنجا دیگر شب وجود نخواهد داشت؛ و آنها به نور خورشید نیاز نخواهند داشت، زیرا منبع و مرکز بزرگ به آنها نور می&zwnj;دهد؛ آنها برای ابد و همیشه زندگی خواهند کرد. و خداوند تمامی اشکها را از چشمانشان پاک خواهد کرد؛ دیگر هیچ مرگی وجود نخواهد داشت، و یا اندوه یا گریه&zwnj;ای، و هیچ دردی وجود نخواهد داشت، زیرا چیزهای پیشین از میان رفته&zwnj;اند.&ldquo;</p>
<div class="c1">
<h4 style="direction:rtl">2- رئیسان تکلیف</h4></div>

<p style="direction:rtl">  این گروهی است که توسط رئیس سوپرنافیمها، &rdquo;فرشتۀ الگوی اولیه&ldquo;، گهگاه تعیین شده است تا بر سازمان کلیۀ سه رسته از این فرشتگان &mdash; اول، دوم، و سوم &mdash; نظارت کند. سوپرنافیمها، به عنوان یک گروه، کاملاً خود مختار و خود تنظیم کننده هستند، به جز در کارکردهای رئیس مشترکشان، اولین فرشتۀ بهشت، که همواره سرپرستی کلیۀ این شخصیتهای روحی را به عهده دارد.</p>
<p style="direction:rtl">  پیش از آن که ساکنان انسانیِ جلال یافتۀ بهشت به سپاه نهایت پذیرفته شوند فرشتگانِ تکلیف با آنها کار زیادی دارند. مطالعه و آموزش مشغله&zwnj;های منحصر به فرد تازه واردهای بهشت نیستند؛ سرویس همچنین نقش ضروری خود را در تجارب آموزشی پیش پایانی بهشت بازی می&zwnj;کند. و من مشاهده کرده&zwnj;ام که هنگامی که انسانهای فراز یابنده از دوره&zwnj;های استراحت برخوردار می&zwnj;شوند، یک تمایل ذاتی برای دوستی و معاشرت با سپاه ذخیرۀ رئیسان سوپر سرافی تکلیف نشان می&zwnj;دهند.</p>
<p style="direction:rtl">  هنگامی که شما فراز یابندگان انسانی به بهشت دست می&zwnj;یابید، روابط اجتماعی شما قدر بسیار زیادی شامل بیش از تماس با یک گروه عظیم از موجودات جلال یافته و الهی و با یک تودۀ آشنا از انسانهای جلال یافتۀ همنوع می&zwnj;شود. شما همچنین باید با بیش از سه هزار رستۀ مختلف از شهروندان بهشت، با گروههای گوناگون تعالی جویان، و با انواع بیشمار دیگر ساکنان بهشت، دائمی و موقت، که در یورنشیا آشکار نشده&zwnj;اند، دوستی و معاشرت کنید. بعد از تماس مداوم با این هوشمندان توانمند بهشت بسیار آرامبخش است که با انواع ذهنی فرشتگان دیدار کنید؛ آنها انسانهای زمان را به یاد سرافیمهایی می&zwnj;آورند که چنین تماس طولانی و چنین معاشرت طراوت بخشی را با آنان داشته&zwnj;اند.</p>
<div class="c1">
<h4 style="direction:rtl">3- مفسران اخلاقیات</h4></div>

<p style="direction:rtl">  شما هر چه در طبقه&zwnj;بندی حیات بالاتر روید، باید توجه بیشتری به اخلاقیات جهان مبذول شود. آگاهی اخلاقی صرفاً شناخت توسط هر فرد از حقوقی است که ذاتی وجود هر فرد و کلیۀ افراد دیگر است. اما اخلاقیات معنوی بسیار فراتر از مفهوم انسانی و حتی مورانشیاییِ مذاهب شخصی و گروهی است.</p>
<p style="direction:rtl">  اخلاقیات به گونه&zwnj;ای شایسته آموزش داده شده است و توسط رهنوردان زمان در صعود طولانی&zwnj;شان به جلال و شکوه بهشت به قدر مکفی فرا گرفته شده است. به تدریج که این دوران زندگانیِ به سوی درون - فراز یابنده از کرات زادگاه فضا هویدا شده است، فراز یابندگان، گروه بعد از گروه، به افزایش دایرۀ پیوسته گسترش یابندۀ دستیاران جهانی خویش ادامه داده&zwnj;اند. هر گروه جدید از همکاران که مورد دیدار واقع می&zwnj;شود یک سطح دیگر از اخلاقیات را که باید شناخته شود و مورد اطاعت واقع شود اضافه می&zwnj;کند، تا این که تا هنگام به بهشت رسیدن انسانهای فرازگرا، به راستی آنها به کسی نیاز دارند که در رابطه با تفاسیر اخلاقی برای آنها مشاورۀ سودمند و دوستانه فراهم سازد. آنها نیاز ندارند که به آنان اخلاقیات آموزش داده شود، اما به تدریج که آنها با کار توان فرسای برقراری تماس با چیزهای زیادی که تازه است رو به رو می&zwnj;شوند، نیاز دارند که آنچه را که با زحمت زیاد یاد گرفته&zwnj;اند به گونه&zwnj;ای صحیح برای آنها <em>تفسیر شود.</em></p>
<p style="direction:rtl">  در طول آن دورۀ پر رویداد که از نیل به وضعیت اقامتی تا فراخوانی رسمی به سپاه انسانی پایان دهندگان امتداد می&zwnj;یابد مفسران اخلاقیات در یاری رساندن به تازه واردهای بهشت در زمینۀ انطباق با گروههای بیشمار از موجودات با عظمت از کمک پر ارزشی برخوردارند. رهنوردان فراز یابنده بسیاری از انواع بیشمار از شهروندان بهشت را در هفت مدار هاونا از پیش ملاقات کرده&zwnj;اند. انسانهای جلال یافته همچنین از تماس صمیمانه با پسران مخلوق &ndash; تثلیث یافتۀ سپاه مشترک در مدار درونی هاونا، یعنی جایی که این موجودات بخش عمدۀ آموزش خود را دریافت می&zwnj;کنند، برخوردار گشته&zwnj;اند. و رهنوردان فراز یابنده با ساکنان بیشمار آشکار ناشدۀ سیستم بهشت - هاونا در مدارهای دیگر دیدار داشته&zwnj;اند که در آمادگی برای تکالیف آشکار ناشدۀ آینده آموزش گروهی را در آنجا دنبال می&zwnj;کنند.</p>
<p style="direction:rtl">  کلیۀ این همدمیهای آسمانی به گونه&zwnj;ای ثابت متقابل هستند. شما به عنوان انسانهای فراز یابنده نه تنها از این همدمان پیاپی جهان و این رسته&zwnj;های بیشمار از معاشرانِ به طور فزاینده الهی سود می&zwnj;برید، بلکه همچنین به هر یک از این موجودات برادرانه چیزی از شخصیت و تجربۀ خودتان را می&zwnj;دهید که هر یک از آنها را به سبب معاشرت با یک انسان فراز یابنده از کرات تکاملی زمان و فضا برای همیشه متفاوت و بهتر می&zwnj;سازد.</p>
<div class="c1">
<h4 style="direction:rtl">4- مدیران رفتار</h4></div>

<p style="direction:rtl">  انسانهای فراز یابنده به دنبال آموزش&zwnj;یابی کامل در اخلاقیات روابط بهشت &mdash; نه تشریفات بی&zwnj;معنی یا فرامین کاستهای مصنوعی بلکه ویژگیهای ذاتی &mdash; این را سودمند می&zwnj;یابند که مشاورۀ مدیران سوپر سرافی رفتار را دریافت کنند. این مدیران اعضای جدید جامعۀ بهشت را در کاربردهای رفتار کامل موجودات والایی که در جزیرۀ مرکزی نور و حیات موقتاً اقامت دارند آموزش می&zwnj;دهند.</p>
<p style="direction:rtl">  هارمونی موضوع اصلی جهان مرکزی است، و در بهشت نظمی قابل کشف مستولی است. رفتار صحیح از طریق دانش، به وسیلۀ فلسفه، تا بلندیهای معنویِ پرستش خود انگیخته برای پیشرفت ضروری است. در نزدیکی به الوهیت یک تکنیک الهی وجود دارد؛ و رهنوردان برای نیل به این تکنیک باید در انتظار ورود به بهشت باقی بمانند. روح آن در دایره&zwnj;های هاونا داده شده است، اما ریزه کاریهای نهایی آموزش رهنوردان زمان فقط بعد از این که آنها به راستی به جزیرۀ نور دست یابند می&zwnj;تواند به کار برده شود.</p>
<p style="direction:rtl">  تمامی رفتار بهشت کاملاً خود انگیخته، و از هر جهت طبیعی و آزاد است. اما در جزیرۀ جاودان هنوز یک راه صحیح و کامل برای انجام کارها وجود دارد، و مدیران رفتار پیوسته در کنار &rdquo;غریبه&zwnj;ها در درون دروازه&zwnj;ها&ldquo; هستند تا آنها را آموزش دهند و چنان گامهای آنان را هدایت کنند که آنها را در راحتی کامل قرار دهند و در همان حال رهنوردان را قادر سازند که از آن سردرگمی و عدم اطمینان اجتناب کنند که در غیر این صورت اجتناب ناپذیر می&zwnj;باشد. فقط از طریق چنین ترتیبی می&zwnj;توان از سردرگمی بی&zwnj;پایان اجتناب ورزید؛ و سردرگمی هرگز در بهشت پدیدار نمی&zwnj;گردد.</p>
<p style="direction:rtl">  این مدیران رفتار به راستی به عنوان آموزگاران و راهنمایان جلال یافته خدمت می&zwnj;کنند. آنها در رابطه با صف آرایی تقریباً بی&zwnj;پایانی از وضعیتهای جدید و کاربردهای ناآشنا عمدتاً درگیر آموزش ساکنان انسانی جدید می&zwnj;باشند&zwnj;. بهشت به رغم تمامی آماده سازی طولانی برای آن و سفر طولانی به آن، برای آنهایی که سرانجام به وضعیت اقامتی دست می&zwnj;یابند هنوز به گونه&zwnj;ای غیرقابل توصیف عجیب و به گونه&zwnj;ای غیرقابل انتظار جدید است.</p>
<div class="c1">
<h4 style="direction:rtl">5- نگاهدارندگان دانش</h4></div>

<p style="direction:rtl">  نگاهدارندگان سوپر سرافی دانش &rdquo;رساله&zwnj;های زندۀ&ldquo; بالاتری هستند که توسط کلیۀ کسانی که در بهشت اقامت دارند شناخته شده هستند و خوانده می&zwnj;شوند. آنها نگارشات الهی حقیقت هستند، کتابهای زندۀ دانش واقعی. شما دربارۀ نگارشات در &rdquo;کتاب حیات&ldquo; شنیده&zwnj;اید. نگاهدارندگان دانش فقط چنین کتابهای زنده&zwnj;ای هستند، اسناد کمال که در لوحه&zwnj;های جاودان حیات الهی و اطمینان عالی نقش بسته&zwnj;اند. آنها در واقع کتابخانه&zwnj;های زنده و اتوماتیک هستند. واقعیات جهانها در این سوپرنافیمهای اولیه نهادین است، و در واقع در این فرشتگان ثبت شده&zwnj; است؛ و همچنین اساساً غیرممکن است که دروغ در اذهان این گنجینه&zwnj;های کامل و سرشار حقیقت ابدیت و هوشمندی زمان جای گیرد.</p>
<p style="direction:rtl">  این نگاهدارندگان درسهای غیررسمی آموزشی را برای ساکنان جزیرۀ جاودان اجرا می&zwnj;کنند، اما کارکرد اصلی آنها ارجاع دادن و تعیین درستی چیزها است. هر اقامت کنندۀ موقت در بهشت ممکن است بنا به اراده&zwnj;اش گنجینۀ زندۀ واقعیت یا حقیقت ویژه&zwnj;ای را که مایل به دانستن آن باشد در کنارش داشته باشد. در بالاترین حد شمالی جزیره یابندگان زندۀ دانش موجود هستند. آنها مدیر گروهی را که اطلاعات مورد درخواست را در دست دارد تعیین خواهند کرد، و موجودات برجسته&zwnj;ای که <em>خود آن چیزی هستند</em> که شما می&zwnj;خواهید بدانید فوراً ظاهر خواهند شد. شما دیگر نباید در پی دریافت آگاهی از صفحات نوشته شده باشید؛ شما اکنون با هوشمندی زنده به طور رو در رو رابطۀ نزدیک برقرار می&zwnj;کنید. بدین ترتیب شما بالاترین دانش را از موجودات زنده&zwnj;ای که نگاهدارندگان نهایی آن هستند به دست می&zwnj;آورید.</p>
<p style="direction:rtl">  هنگامی که شما آن سوپرنافیمی را که دقیقاً چیزی است که شما مایل به تعیین درستی آن هستید پیدا می&zwnj;کنید&zwnj;،<em> تمامی</em> واقعیات شناخته شدۀ تمامی جهانها را موجود خواهید یافت، زیرا این نگاهدارندگان دانش چکیدۀ نهایی و زندۀ شبکۀ عظیم فرشتگان نگارشگری هستند که از سرافیمها و سکنافیمهای جهانهای محلی و ابرجهانها تا نگارشگران اصلی سوپرنافیمهای سوم در هاونا دامنه می&zwnj;یابند. و این انباشت زندۀ دانش از نگارشات رسمی بهشت، خلاصۀ فزایندۀ تاریخ جهانی، مجزا است.</p>
<p style="direction:rtl">  منشأ خردمندی حقیقت در ربانیت جهان مرکزی است، اما شروع دانش، دانش تجربی، عمدتاً در قلمروهای زمان و فضا است. از این رو ضرورت برای حفظ سازمانهای پهناور سرافیمها و سوپرنافیمهای نگارشگر در ابرجهان که توسط نگارشگران آسمانی برپا شده&zwnj;اند روشن می&zwnj;شود.</p>
<p style="direction:rtl">  این سوپرنافیمهای اولیه که به طور ذاتی صاحب دانش جهان هستند همچنین مسئول سازماندهی و طبقه&zwnj;بندی آن می&zwnj;باشند. آنها در منصوب نمودن خود به عنوان کتابخانۀ زندۀ مرجع جهان جهانها دانش را در هفت رستۀ بزرگ طبقه&zwnj;بندی نموده&zwnj;اند که هر یک حدوداً یک میلیون بخش فرعی دارد. سهولتی که به واسطۀ آن ساکنان بهشت می&zwnj;توانند با این گنجینۀ عظیم دانش مشورت نمایند صرفاً به سبب تلاشهای داوطلبانه و خردمندانۀ نگاهدارندگان دانش می&zwnj;باشد. نگاهدارندگان همچنین آموزگاران والای جهان مرکزی هستند، و گنجینه&zwnj;های زندۀ خود را به کلیۀ موجودات در هر یک از مدارهای هاونا آزادانه اهدا می&zwnj;کنند، و آنها به طور گسترده، گر چه به طور غیرمستقیم، توسط دادگاههای قدمای ایامها مورد استفاده قرار می&zwnj;گیرند. اما این کتابخانۀ زنده، که برای جهان مرکزی و ابرجهانها موجود است، برای آفرینشهای محلی قابل دسترسی نیست. فواید دانش بهشت فقط به طور غیرمستقیم و انعکاسی در جهانهای محلی به دست می&zwnj;آید.</p>
<div class="c1">
<h4 style="direction:rtl">6- استادان فلسفه</h4></div>

<p style="direction:rtl">  بعد از رضایت کامل پرستش، وجد و شعفِ فلسفه قرار دارد. شما هرگز زیاد فراز نمی&zwnj;یابید یا زیاد پیش نمی&zwnj;روید تا این که یک هزار راز که به کار گرفتن فلسفه را در یک راه حلِ مبادرت شده مطالبه می&zwnj;کند باقی نمانده باشد.</p>
<p style="direction:rtl">  فلاسفۀ استاد بهشت خشنود می&zwnj;شوند که اذهان ساکنان آن، بومی و فراز یابنده، هر دو، را در پیگیری دلشاد کنندۀ تلاش برای حل مشکلات جهان هدایت کنند. این استادان سوپرسرافی فلسفه &rdquo;حکیمان بهشت&ldquo; هستند، موجوداتی خردمند که در تلاشهایشان برای استیلا بر ناشناخته&zwnj;ها از حقیقت دانش و واقعیات تجربه استفاده می&zwnj;کنند. با آنها دانش به حقیقت می&zwnj;رسد و تجربه به خرد فراز می&zwnj;یابد. در بهشت شخصیتهای فراز یابندۀ فضا فرازهای وجود را تجربه می&zwnj;کنند: آنها دانش دارند؛ آنها حقیقت را می&zwnj;دانند؛ آنها ممکن است به فلسفه پردازی دست زنند &mdash; به حقیقت بیاندیشند؛ آنها ممکن است حتی در صدد فهم مفاهیم غایی و تلاش برای درک تکنیکهای مطلقها برآیند.</p>
<p style="direction:rtl">  در دورترین حد جنوبیِ قلمرو عظیم بهشت استادان فلسفه دروس مفصلی در هفتاد بخش عملی خرد را تدریس می&zwnj;کنند&zwnj;. آنها در اینجا برای کلیۀ کسانی که به خرد آنها دسترسی دارند پیرامون طرحها و اهداف ابدیت بحث می&zwnj;کنند و در صدد هماهنگی تجارب و نگارش دانش بر می&zwnj;آیند. آنها یک شیوۀ برخورد بسیار ویژه در رابطه با مشکلات گوناگون جهان به وجود آورده&zwnj;اند، اما نتیجه&zwnj;گیریهای نهایی آنها همیشه در توافقِ یکنواخت است.</p>
<p style="direction:rtl">  این فلاسفۀ بهشت از طریق هر روش محتمل آموزشی، از جمله تکنیک بالاتر نموداری هاونا و برخی روشهای بهشتیِ اطلاع رسانی درس می&zwnj;دهند. کلیۀ این تکنیکهای بالاتر دادن دانش و رساندن ایده&zwnj;ها به کلی در ورای ظرفیت درک حتی توسعه یافته&zwnj;ترین ذهن بشری می&zwnj;باشد. یک ساعت آموزش در بهشت برابر با ده هزار سال از روشهای حفظی لغوی یورنشیا است. شما نمی&zwnj;توانید چنین تکنیکهای ارتباطی را درک کنید، و در تجربۀ انسانی صرفاً هیچ چیز که آنها با آن قابل مقایسه باشند، و چیزی که بتوان آنها را به آن تشبیه کرد وجود ندارد.</p>
<p style="direction:rtl">  فلاسفۀ بهشت در ارائه نمودن تفسیرشان از جهان جهانها به آن موجوداتی که از کرات فضا صعود کرده&zwnj;اند لذتی وافر می&zwnj;برند. و در حالی که فلسفه هرگز نمی&zwnj;تواند همچون واقعیات دانش و حقایق تجربه در نتیجه&zwnj;گیریهایش ثابت باشد، با این حال، آنگاه که شما به این بحثهای سوپرنافیمهای اولیه پیرامون مشکلات حل ناشدۀ ابدیت و کارکردهای مطلقها گوش داده&zwnj;اید، یک رضایت قطعی و پاینده پیرامون این مسائل مورد چیرگی واقع نشده احساس خواهید کرد.</p>
<p style="direction:rtl">  این فعالیتهای عقلانی بهشت به خارج پخش نمی&zwnj;شوند؛ فلسفۀ کمال فقط برای آنهایی که شخصاً حاضرند فراهم است. آفرینشهای دور تا دور فقط از طریق آنهایی که از میان این تجربه عبور کرده&zwnj;اند، و متعاقباً این خرد را به جهانهای فضا حمل کرده&zwnj;اند در رابطه با این آموزشها آگاهی می&zwnj;یابند.</p>
<div class="c1">
<h4 style="direction:rtl">7- رهبران پرستش</h4></div>

<p style="direction:rtl">  پرستش بالاترین امتیاز و اولین وظیفۀ کلیۀ موجودات هوشمند آفریده شده است. پرستش عمل آگاهانه و شادی بخش تشخیص و تصدیق حقیقت و واقعیتِ روابط صمیمانه و شخصی آفرینندگان با مخلوقاتشان است. کیفیت پرستش توسط عمق بینش مخلوق تعیین می&zwnj;شود؛ و به تدریج که آگاهی نسبت به کاراکتر بیکران خدایان پیش می&zwnj;رود، عمل پرستش به طور فزاینده تماماً فراگیر می&zwnj;شود، تا این که سرانجام به شکوه بالاترین شعف تجربی و بدیع&zwnj;ترین لذت شناخته شده برای موجودات آفریده شده می&zwnj;رسد.</p>
<p style="direction:rtl">  در حالی که جزیرۀ بهشت مکانهای مشخص پرستشی را در بر می&zwnj;گیرد، آن بیشتر تقریباً یک پرستشگاه عظیم خدمت الهی است. پرستش اشتیاق اول و غالب کلیۀ کسانی است که به سواحل شعف انگیز آن صعود می&zwnj;کنند &mdash; جوشش آنی موجوداتی که آنقدر در رابطه با خداوند آموخته&zwnj;اند که بتوانند به حضور او دست یابند. دایره به دایره، در طول سفر به درون از میان هاونا، پرستش یک اشتیاق وافر در حال رشد است، تا این که در بهشت ضروری می&zwnj;شود که بیان آن هدایت و سوا از آن کنترل شود.</p>
<p style="direction:rtl">  فورانهای متناوب، خود انگیخته، و گروهی پرستشی، و سایر طغیانهای ویژۀ پرستشی کامل و نیایش معنوی که در بهشت از آنها لذت برده می&zwnj;شود تحت رهبری یک سپاه ویژه از سوپرنافیمهای اولیه اجرا می&zwnj;شوند. تحت سرپرستی این رهبران پرستش، این ادای احترام موجب دستیابی مخلوق به هدف لذت وافر و نیل به اوج کمالِ حاوی ابراز خودِ متعالی و لذت شخصی می&zwnj;شود. کلیۀ سوپرنافیمهای اولیه آرزو دارند که رهبران پرستش باشند؛ و اگر رئیسان تکلیف متناوباً این گردهماییها را متفرق نمی&zwnj;کردند کلیۀ موجودات فراز یابنده برای ابد با لذت در حالت پرستشی باقی می&zwnj;ماندند. اما هیچ موجود فراز یابنده هیچگاه الزام ندارد که به تکالیف خدمت جاودانه وارد شود تا این که به رضایت کامل در پرستش دست یافته باشد.</p>
<p style="direction:rtl">  وظیفۀ رهبران پرستش این است که طوری نحوۀ پرستش را به مخلوقات فراز یابنده آموزش دهند که آنها بتوانند به این رضایت بیانِ فردی دست یابند و در همان حال قادر باشند به فعالیتهای ضروری نظام بهشت توجه داشته باشند. بدون بهبود در تکنیک پرستش برای انسان معمولی که به بهشت می&zwnj;رسد به صدها سال وقت نیاز می&zwnj;بود که احساسات حاوی قدردانی هوشمندانه و سپاس فرازگرایانۀ خود را به طور کامل و رضایتمندانه ابراز دارد. رهبران پرستش راههای جدید و تا آن هنگام ناشناخته&zwnj;ای از بیان را می&zwnj;گشایند، طوری که این فرزندان شگفت&zwnj;انگیز زادگاه فضا و زایشگاه زمان قادر شوند که در مدت زمان بسیار کوتاهتری به خرسندی کامل پرستشی دست یابند.</p>
<p style="direction:rtl">  تمامی هنرهای همۀ موجودات سراسر جهان که قادرند تواناییهای بیان فردی و رسانش قدردانی را تشدید نموده و جلال بخشند، تا بالاترین حد ظرفیتشان در پرستش الوهیتهای بهشت به کار گرفته می&zwnj;شوند. <em>پرستش بالاترین شادی وجود بهشتی است؛</em> آن سرگرمی طراوت بخش بهشت است. آنچه که تفریح برای اذهان خستۀ شما در زمین انجام می&zwnj;دهد، پرستش برای روانهای کامل شدۀ شما در بهشت انجام خواهد داد. شیوۀ پرستش در بهشت به کلی در ورای درک انسانی است، اما شما حتی اینجا در یورنشیا می&zwnj;توانید از روح آن شروع به قدردانی کنید، زیرا ارواح خدایان حتی اکنون در شما اقامت می&zwnj;گزینند، بر فراز شما در گردشند، و شما را به پرستش حقیقی الهام می&zwnj;بخشند.</p>
<p style="direction:rtl">  زمانها و مکانهای تعیین شده&zwnj;ای برای پرستش در بهشت وجود دارد، اما اینها برای مساعدت به روان ساختن وافر و پیوسته فزایندۀ احساسات معنویِ هوشمندیِ در حال رشد و شناخت در حال بسط ربانیت توسط موجودات باهوش فراز تجربی به جزیرۀ جاودان مکفی نیستند. از دوران گرندفاندا هرگز سوپرنافیمها قادر نبوده&zwnj;اند که به روح پرستش در بهشت به طور کامل مساعدت کنند. همیشه یک پرستش مازاد، آنطور که توسط تدارک برای آن اندازه&zwnj;گیری می&zwnj;شود، وجود دارد. و علت آن این است که شخصیتهای حاوی کمال ذاتی هرگز نمی&zwnj;توانند واکنشهای خارق&zwnj;العادۀ حاوی احساسات معنوی موجوداتی را که راه خود را از اعماق تاریکی معنوی کرات پایین&zwnj;تر زمان و فضا به آرامی و با زحمت به سوی بالا به سمت شکوه بهشت گشوده&zwnj;اند به طور کامل درک کنند. هنگامی که این فرشتگان و انسانهای زمان به حضور قدرتهای بهشت دست می&zwnj;یابند، ابراز احساسات انباشته شدۀ اعصار به وقوع می&zwnj;پیوندد، منظره&zwnj;ای که برای فرشتگان بهشت مبهوت کننده است و ایجاد کنندۀ شادی محض رضایت الهی در الوهیتهای بهشت است.</p>
<p style="direction:rtl">  گاهی اوقات سرتاسر بهشت را یک موج چیرۀ ابراز معنوی و نیایشگرانه فرا می&zwnj;گیرد. رهبران پرستش اغلب نمی&zwnj;توانند&zwnj; این پدیده&zwnj;ها را کنترل کنند تا این که پدیداری نوسانات سه&zwnj;گانۀ نورِ منزلگاه الوهیت که نشانگر قلب الهی خدایان است به واسطۀ پرستش صادقانۀ ساکنان بهشت، شهروندان کامل شکوه و مخلوقات فراز یابندۀ زمان، به طور کامل و تمام و کمال خشنود شود. چه تکنیک پیروزمندی! طرح و مقصود جاودان خدایان چه پرثمر است که مهر هوشمندِ فرزند مخلوق به مهر بیکران پدر آفریننده خشنودی کامل می&zwnj;دهد!</p>
<p style="direction:rtl">  بعد از نیل به رضایت عالی در رابطه با پرستش کامل، شما برای پذیرش به سپاه نهایت از صلاحیت برخوردار می&zwnj;شوید&zwnj;. دوران زندگانی فراز یابنده تقریباً به پایان رسیده است، و هفتمین جشن برای برپایی آماده می&zwnj;شود. اولین جشن نشانگر موافقت انسان فانی با تنظیم کنندۀ فکر بود، آنگاه که خواستۀ نجات مهر گردید؛ دومی بیداری در حیات مورانشیا بود؛ سومی پیوند با تنظیم کننده بود؛ چهارمی بیداری در هاونا بود؛ پنجمی برگزاریِ جشن یافتن پدر جهانی بود؛ و ششمین جشن رویداد بیداری در بهشت از خواب گذار نهایی از زمان بود. هفتمین جشن نشانگر ورود به سپاه انسانی پایان دهنده و آغاز خدمت در ابدیت است. دستیابی به هفتمین مرحلۀ واقعیت&zwnj;یابی روحی توسط یک پایان دهنده احتمالاً برگزاری اولین جشنهای ابدیت را نشان خواهد کرد.</p>
<p style="direction:rtl">  و بدین ترتیب داستان سوپرنافیمهای بهشت به پایان می&zwnj;رسد، بالاترین رسته از کلیۀ ارواح خادم، آن موجوداتی که به عنوان یک طبقۀ جهانی از کرۀ منشأ شما پیوسته همراه شما هستند تا این که همینطور که شما سوگند تثلیث ابدیت را به جا می&zwnj;آورید و به داخل سپاه انسانی نهایت فرا خوانده می&zwnj;شوید سرانجام رهبران پرستش با شما وداع می&zwnj;کنند.</p>
<p style="direction:rtl">  خدمت بی&zwnj;پایان تثلیث بهشت در آستانۀ آغاز شدن است؛ و اکنون پایان دهنده با چالش خدای غائی رو به رو می&zwnj;شود&zwnj;.</p>
<p style="direction:rtl">  [عرضه شده توسط یک کامل کنندۀ خرد از یوورسا.]</p>
</body>
</html>
