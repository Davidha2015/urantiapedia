<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 28 - واح خادم ابرجهانها</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">نسخۀ پیشنویس</span></h1>
</div>
 <div class="c1">
 <h1 style="direction:rtl">کتاب یورنشیا</h1>
</div>
<div class="c1">
<h2 style="direction:rtl">مقالۀ 28</h2>
</div>
<div class="c1">
<h3 style="direction:rtl">ارواح خادم ابرجهانها</h3>
</div>

<p style="direction:rtl">  همانطور که سوپرنافیمها گروههای عظیم فرشتگان جهان مرکزی و سرافیمها فرشتگان جهانهای محلی هستند، سِکِنافیمها نیز ارواح خادم ابرجهانها می&zwnj;باشند. با این وجود، این فرزندان ارواح بازتابگر در درجۀ ربانیت و در پتانسیل تعالیت عمدتاً بیشتر شبیه سوپرنافیمها هستند تا سرافیمها. آنها به تنهایی در ابرآفرینشها خدمت نمی&zwnj;کنند&zwnj;، و کارکردهایی که توسط همکاران آشکار ناشدۀ آنها صورت می&zwnj;یابند هم بی&zwnj;شمار و هم مبهوت کننده هستند.</p>
<p style="direction:rtl">  همانطور که در این نوشته&zwnj;ها عرضه گردید، ارواح خادم ابرجهانها سه رستۀ زیرین را در بر می&zwnj;گیرند:</p>

<p style="direction:rtl">  1- سِکِنافیمها.</p>
<p style="direction:rtl">  2- تِرشیافیمها.</p>
<p style="direction:rtl">  3- آمنیافیمها.</p>

<p style="direction:rtl">  از آنجا که دو رستۀ آخر چنان به طور مستقیم درگیر طرح فرازگرایانۀ پیشرفت انسانی نیستند، پیش از بررسی گسترده&zwnj;تر سکنافیمها به صورت مختصر مورد بحث قرار خواهند گرفت. از نظر تکنیکی، نه تِرشیافیمها و نه آمنیافیمها ارواح خادم <em>متعلق به</em> ابرجهانها نیستند، گر چه هر دو به عنوان خادمان روحی <em>در</em> این قلمروها خدمت می&zwnj;کنند.</p>
<div class="c1">
<h4 style="direction:rtl">1- ترشیافیمها</h4></div>

<p style="direction:rtl">  منزلگاه این فرشتگان والا در ستاد مرکزی ابرجهان است، و آنها به رغم خدمت در آفرینشهای محلی، با وجود آن که بومی جهانهای محلی نیستند، از نظر تکنیکی ساکنان این پایتختهای ابرجهانها می&zwnj;باشند. ترشیافیمها فرزندان روح بیکران هستند و در گروههای یکهزار نفره در بهشت شخصیت می&zwnj;یابند. این موجودات آسمانی که منشأ الهی و کاربرد چندگانۀ نزدیک به عالی دارند هدیۀ روح بیکران به پسران آفرینشگر خداوند هستند.</p>
<p style="direction:rtl">  هنگامی که یک پسر میکائیل از نظام پدرانه و مادرانۀ بهشت جدا می&zwnj;شود و برای اعزام شدن به ماجرای جهانی فضا آماده می&zwnj;شود، روح بیکران یک گروه یک هزار نفره از این ارواح همدم را به وجود می&zwnj;آورد. و هنگامی که این پسر آفریننده به ماجرای سازماندهی جهان مبادرت می&zwnj;ورزد، این ترشیافیمهای با عظمت او را همراهی می&zwnj;کنند.</p>
<p style="direction:rtl">  در سرتاسر دوران آغازین ساختن جهان، این یک هزار ترشیافیم تنها پرسنل شخصی یک پسر آفریننده هستند. آنها در طول این اعصار پرکنشِ شکل دادن جهان و سایر دستکاریهای نجومی به عنوان دستیاران پسر تجربۀ قدرتمندی به دست می&zwnj;آورند. آنها تا روز شخصیت&zwnj;یابی ستارۀ تابان و بامداد، اولین متولد یک جهان محلی، در کنار پسر آفریننده خدمت می&zwnj;کنند. به دنبال آن استعفای رسمی ترشیافیمها تقدیم شده و پذیرفته می&zwnj;شود. و با پدیداری رسته&zwnj;های آغازینِ حیات بومی فرشتگان، آنها از خدمت فعال در جهان محلی کناره می&zwnj;گیرند و میان پسر آفریننده&zwnj;ای که سابقاً به او وصل بودند و قدمای ایامهای ابرجهان مربوطه خادمان رابط می&zwnj;شوند.</p>
<div class="c1">
<h4 style="direction:rtl">2- آمنیافیمها</h4></div>

<p style="direction:rtl">  آمنیافیمها در ارتباط با هفت مدیر عالی اجرایی توسط روح بیکران آفریده شده&zwnj;اند، و آنها خادمان و پیام&zwnj;آوران منحصر به فرد همین مدیران عالی اجرایی هستند. آمنیافیمها به جهان بزرگ تخصیص یافته&zwnj;اند، و سپاه آنها در اروانتان ستاد مرکزیشان را در قسمتهای شمالی یوورسا برقرار ساخته&zwnj;اند، جایی که به عنوان یک استقرارگاه توجه ویژه در آن اقامت دارند. آنها در یوورسا ثبت نشده&zwnj;اند، و به دولت ما نیز وصل نشده&zwnj;اند. همچنین آنها به طور مستقیم درگیر طرح فرازگرایانۀ پیشرفت انسانی نیستند.</p>
<p style="direction:rtl">  آمنیافیمها به خاطر هماهنگی اداری از نقطه نظر هفت مدیر عالی اجرایی به طور کامل مشغول سرپرستی ابرجهانها هستند. کلنی آمنیافیمهای ما در یوورسا فقط از مدیر عالی اجرایی اروانتان که در کرۀ مشترک اجرایی شمارۀ هفت در حلقۀ بیرونی اقمار بهشت واقع شده رهنمود دریافت می&zwnj;دارد و فقط به او گزارش می&zwnj;دهد.</p>
<div class="c1">
<h4 style="direction:rtl">3- سِکنافیمها</h4></div>

<p style="direction:rtl">  سپاهیان سکورافی توسط هفت روح بازتابگری که به ستاد مرکزی هر ابرجهان تخصیص یافته&zwnj;اند تولید می&zwnj;شوند. یک تکنیک قطعیِ واکنش بهشتی وجود دارد که به آفرینش این فرشتگان در گروههای هفت نفره مربوط است. در هر هفت عدد همیشه یکی سکنافیم رستۀ اول، سه تا رستۀ دوم، و سه تا رستۀ سوم هستند؛ آنها همیشه در این تناسب دقیق شخصیت می&zwnj;یابند. هنگامی که هفت عدد از این سکنافیمها آفریده شدند، یکی، رستۀ اول، به خدمت قدمای ایامها وصل می&zwnj;شود. سه فرشتۀ رستۀ دوم به سه گروه از سرپرستان بهشت - منشأ در ابردولتها مربوط هستند: مشاوران الهی، کامل کنندگان خرد، و بازرسان جهانی. سه فرشتۀ رستۀ سوم به دستیاران فراز یابندۀ تثلیث یافتۀ حکمرانان ابرجهان وصل می&zwnj;باشند: پیام&zwnj;آوران توانمند، آنهایی که در اتوریتۀ بالا هستند، و آنهایی که بدون نام و شماره هستند.</p>
<p style="direction:rtl">  این سِکنافیمهای ابرجهانها فرزندان ارواح بازتابگر هستند، و از این رو بازتابگری ذاتی طبیعت آنهاست. آنها نسبت به تمامی هر فاز از هر مخلوقی که منشأ در سومین منبع و مرکز و پسران بهشتی آفریننده دارد به طور بازتابگرانه واکنشمند هستند، اما مستقیماً بازتابگر موجودات و وجودهای شخصی یا غیره که به طور انحصاری منشأ در اولین منبع و مرکز دارند نیستند. ما دارای شواهد بسیاری از واقعیت مدارهای جهانی هوشمند روح بیکران هستیم، اما حتی اگر هیچ دلیل و مدرک دیگری نداشتیم، کارکردهای بازتابگرانۀ سکنافیمها کاملاً کافی می&zwnj;بود که واقعیت حضور جهانیِ ذهن بیکرانِ عامل مشترک را نشان دهد.</p>
<div class="c1">
<h4 style="direction:rtl">4- سِکنافیمهای رستۀ اول</h4></div>

<p style="direction:rtl">  سکنافیمهای رستۀ اول، که به قدمای ایامها تخصیص یافته&zwnj;اند، آینه&zwnj;های زنده&zwnj;ای هستند که در خدمت این حکمرانان سه&zwnj;گانه می&zwnj;باشند. فکر کنید در نظام یک ابرجهان چه معنی می&zwnj;دهد که قادر باشید به یک آینۀ زنده، چنان که هست، رجوع کنید و پاسخهای مشخص موجودی دیگر را که یک هزار یا یکصد هزار سال نوری فاصله دارد در آن ببینید و با آن بشنوید، و تمامی این کارها را به طور آنی و بدون خطا انجام دهید. اسناد برای سرپرستی جهانها ضروری هستند، پخشها قابل استفاده هستند، کار پیام&zwnj;آوران منفرد و سایر پیام&zwnj;آوران بسیار سودمند است، اما قدمای ایامها از مکانشان در نیمۀ راه میان کرات مسکونی و بهشت &mdash; میان انسان و خداوند &mdash; می&zwnj;توانند به طور آنی به هر دو سو بنگرند، هر دو سو را بشنوند، و پیرامون هر دو سو <em>آگاهی یابند.</em></p>
<p style="direction:rtl">  این توانمندی &mdash; شنیدن و دیدن کلیۀ چیزها، آنطور که هستند &mdash; فقط توسط قدمای ایامها در ابرجهانها و فقط در کرات ستاد مرکزی مربوطه&zwnj;شان می&zwnj;تواند به طور کامل تحقق یابد. حتی در آنجا محدودیتهایی مورد مواجهه واقع می&zwnj;شود: از یوورسا، چنین ارتباطاتی به کرات و جهانهای اروانتان محدود می&zwnj;باشد، و در حالی که میان ابرجهانها عمل نمی&zwnj;کند، همین تکنیک بازتابگری هر یک از آنها را با جهان مرکزی و با بهشت در ارتباط نزدیک نگاه می&zwnj;دارد. اگر چه تک تک هفت ابردولت از هم جدا هستند، بدین نحو به طور کامل بازتاب اتوریته در بالا می&zwnj;باشند و با نیازهای پایین به طور کامل دلسوز و نیز کاملاً آشنا هستند.</p>
<p style="direction:rtl">  سکنافیمهای رستۀ اول به واسطۀ طبیعت ذاتی به سمت هفت نوع از خدمت متمایل می&zwnj;باشند، و سزاوار است که اولین سری از این رسته از چنان موهبتی برخودار باشد که بتواند به طور ذاتی ذهن روح را برای قدمای ایامها تفسیر نماید:</p>

<p style="direction:rtl">  1-<em> صدای عامل مشترک.</em> در هر ابرجهان اولین سکنافیم اولیه و هر هفتمین فرد از آن رسته که متعاقباً آفریده شده یک نوع بالای انطباق پذیری برای فهم و تفسیر ذهن روح بیکران را برای قدمای ایامها و همکارانشان در ابردولتها به نمایش می&zwnj;گذارد. در ستاد مرکزی ابرجهانها این امر از ارزش زیادی برخوردار است، زیرا بر خلاف آفرینشهای محلی با خادمان الهی&zwnj;شان، مسند یک ابردولت از یک شخصیت&zwnj;یابی ویژۀ روح بیکران برخوردار نیست. از این رو این صداهای سکورافی به این که نمایندگان شخصی سومین منبع و مرکز در چنین کرۀ پایتخت باشند بسیار نزدیک می&zwnj;شوند. حقیقت دارد، هفت روح بازتابگر در آنجا هستند، اما این مادران سپاهیان سکورافی کمتر به طور واقعی و به طور اتوماتیک منعکس کنندۀ عامل مشترک هستند تا هفت روح استاد.</p>
<p style="direction:rtl">  2- <em>صدای هفت روح استاد</em>. دومین سکنافیم اولیه و هر هفتمین نفری که از آن پس آفریده شده است به این متمایل هستند که طبیعت و واکنشهای جمعی هفت روح استاد را به تصویر درآورند. اگر چه هر روح استاد از طریق یکی از هفت روح بازتابگرِ مسئول در پایتخت یک ابرجهان از پیش نمایندگی می&zwnj;شود، این نمایندگی فردی است، نه جمعی. آنها به طور جمعی فقط به گونه&zwnj;ای بازتابگرانه حاضر هستند؛ از این رو ارواح استاد از خدمات این فرشتگانِ بسیار شخصی استقبال می&zwnj;کنند. این فرشتگان دومین سری از سکنافیمهای اولیه هستند که در نمایندگی کردن آنها در پیشگاه قدمای ایامها از صلاحیت بسیار برخوردارند.</p>
<p style="direction:rtl">  3- <em>صدای پسران آفریننده</em>. روح بیکران در آفرینش یا آموزش پسران بهشت از رستۀ میکائیل باید دخیل بوده باشد، زیرا سومین سکنافیم اولیه و هر سری هفتم بعد از آن از عطیۀ خارق&zwnj;العادۀ بازتابگر بودنِ اذهان این پسران آفریننده برخوردار هستند. اگر قدمای ایامها مایل باشند رویکرد میکائیل نبادان را در رابطه با یک موضوعِ تحت بررسی بدانند &mdash; به راستی بدانند &mdash; لزومی ندارد که در خطوط فضا او را فرا بخوانند؛ فقط لازم است که رئیس صداهای نبادان را فرا بخوانند، که بنا به درخواست، سکنافیم نگارش میکائیل را عرضه خواهد کرد؛ و درست در آن هنگام و در آنجا قدمای ایامها صدای پسر استاد نبادان را دریافت خواهند نمود.</p>
<p style="direction:rtl">  هیچ رستۀ دیگر فرزندی بدین گونه &rdquo;قابل بازتاب&ldquo; نیست، و هیچ رستۀ دیگر از فرشتگان نمی&zwnj;تواند بدین گونه عمل نماید. ما به طور کامل نمی&zwnj;فهمیم که این امر درست چگونه صورت می&zwnj;گیرد، و من بسیار شک دارم که خود پسران آفریننده نیز به طور کامل آن را بفهمند. اما ما با قطعیت می&zwnj;دانیم که این کار می&zwnj;کند، و ما همچنین می&zwnj;دانیم که این به طور حتم به گونه&zwnj;ای قابل پذیرش کار می&zwnj;کند، زیرا در تمامی تاریخ یوورسا صداهای سکورافی در عرضۀ کارهای خود هرگز خطا نکرده&zwnj;اند.</p>
<p style="direction:rtl">  شما در اینجا تازه دارید قدری از شیوه&zwnj;ای را که به واسطۀ آن ربانیت فضای زمان را احاطه می&zwnj;کند و بر زمانِ فضا استیلا می&zwnj;یابد می&zwnj;بینید. شما در اینجا یکی از نخستین نگاههای اجمالی خود را پیرامون تکنیک چرخۀ ابدیت به دست می&zwnj;آورید که برای این لحظه واگرا است، تا به فرزندان زمان در کارهایشان برای چیرگی بر محدودیتهای دشوار فضا یاری رساند. و این پدیده&zwnj;ها علاوه بر تکنیک تثبیت شدۀ جهانیِ ارواح بازتابگر می&zwnj;باشند.</p>
<p style="direction:rtl">  اگر چه قدمای ایامها از حضور شخصی ارواح استاد در بالا و پسران آفریننده در پایین ظاهراً محروم هستند، موجودات زنده&zwnj;ای را تحت فرمان خود دارند که با مکانیسمهای کیهانی حاوی کمال بازتابگرانه و دقت غائی هماهنگ می&zwnj;باشند&zwnj;، و آنها به واسطۀ آن می&zwnj;توانند از حضور بازتابگرانۀ کلیۀ آن موجودات والایی که از حضور شخصی&zwnj;شان محروم هستند برخوردار گردند. خداوند از طریق و به واسطۀ این ابزار و ابزار دیگری که برای شما ناشناخته است در ستادهای مرکزی ابرجهانها به طور بالقوه حضور دارد.</p>
<p style="direction:rtl">  قدمای ایامها از طریق سنجش درخشش صدای روحی از بالا و درخششهای صدای میکائیل از پایین به طور کامل خواست پدر را استنتاج می&zwnj;کنند. آنها بدین طریق می&zwnj;توانند در محاسبۀ خواست پدر در رابطه با امور اداری جهانهای محلی به گونه&zwnj;ای خطاناپذیر مطمئن باشند. اما برای استنتاج خواست یکی از خدایان با دانستن خواست دوتای دیگر، سه قدمای ایامها باید با هم عمل کنند؛ دو تا قادر نخواهند بود به حل مسئله دست یابند. و به این دلیل، حتی اگر دیگران نبودند، ابرجهانها همیشه توسط سه قدیم&zwnj;الایام، و نه توسط یک یا حتی دو تن، مورد سرپرستی واقع می&zwnj;شوند.</p>
<p style="direction:rtl">  4-<em> صدای سپاهیان فرشتگان.</em> چهارمین سکنافیم اولیه و هر هفتمین سری عملاً فرشتگانی هستند که نسبت به احساسات کلیۀ رسته&zwnj;های فرشتگان، از جمله سوپرنافیمها در بالا و سرافیمها در پایین به طور ویژه واکنشمند هستند. از این رو شیوۀ برخورد هر فرشتۀ فرمانده یا سرپرست در هر شورای قدمای ایامها فوراً برای بررسی فراهم است. در کرۀ شما هرگز روزی نمی&zwnj;گذرد که رئیس سرافیمها در یورنشیا از پدیدۀ انتقال بازتابگرانه و به دلیلی فرا خوانده شدن از یوورسا، آگاه نگردد؛ اما تا وقتی که توسط یک پیام&zwnj;آور منفرد از پیش آگاهی نیابد، از آنچه که مورد درخواست قرار می&zwnj;گیرد و از نحوۀ به دست آمدن آن کاملاً بی&zwnj;خبر باقی می&zwnj;ماند. این ارواح خادم زمان دائماً این نوع از شهادت ناآگاهانه، و لذا قطعاً بدون پیش داوری را در رابطه با آرایش بی&zwnj;پایانی از امور مورد توجه و مشورت قدمای ایامها و همکارانشان فراهم می&zwnj;سازند.</p>
<p style="direction:rtl">  5- <em>دریافت دارندگان پخش خبری</em>. یک طبقۀ ویژه از پیامهای پخشی وجود دارند که فقط توسط این سکنافیمهای اولیه دریافت می&zwnj;شوند. در حالی که آنها پخش کنندگان معمول یوورسا نیستند، لیکن به منظور هماهنگ ساختن نگرش بازتابگرانۀ قدمای ایامها با پیامهای واقعی مشخصی که از طریق مدارهای تثبیت شدۀ ارتباطات جهان می&zwnj;آیند، در ارتباط با فرشتگانِ صداهای بازتابگرانه کار می&zwnj;کنند. دریافت دارندگان پخش پنجمین سری هستند، پنجمین سکنافیم اولیه و هر هفتمین نفر که بعد از آن آفریده شده&zwnj;اند.</p>
<p style="direction:rtl">  6- <em>شخصیتهای حمل و نقل.</em> اینها سکنافیمهایی هستند که رهنوردان زمان را از کرات ستاد مرکزی ابرجهانها به دایرۀ بیرونی هاونا حمل می&zwnj;کنند. آنها سپاه حمل و نقل ابرجهانها هستند، که به سوی درون به بهشت و به سوی بیرون به کرات نواحی مربوطۀ خود عمل می&zwnj;کنند. این سپاه شامل ششمین سِکِنافیم اولیه و هر هفتمین نفری هستند که متعاقباً آفریده شده است.</p>
<p style="direction:rtl">  7- <em>سپاهیان ذخیره</em>. یک گروه بسیار بزرگ از سکنافیمها، هفتمین سری اولیه، به منظور وظایف طبقه&zwnj;بندی نشده و تکالیف اضطراری قلمروها ذخیره نگاه داشته شده&zwnj;اند. آنها با این که از تخصص بالا برخوردار نیستند، می&zwnj;توانند در هر یک از ظرفیتهای همکاران گوناگون خود نسبتاً خوب عمل کنند، اما این کار تخصصی فقط در وضعیتهای اضطراری به عهده گرفته می&zwnj;شود. کارهای معمول آنها انجام آن وظایف کلی یک ابرجهان است که در گسترۀ فرشتگانی که مأموریت مشخصی دارند قرار نمی&zwnj;گیرد.</p>

<div class="c1">
<h4 style="direction:rtl">5- سکنافیمهای رستۀ دوم</h4></div>

<p style="direction:rtl">  سکنافیمهای رستۀ دوم نسبت به همیاران رستۀ اولشان کمتر بازتابگرانه نیستند. طبقه&zwnj;بندی شدن به صورت رستۀ اول، دوم، و سوم، نشانگر یک مرتبت یا کارکرد ناهمسان، همچون مورد سکنافیمها، نیست؛ این صرفاً حاکی از ترتیبات طرز عمل می&zwnj;باشد. در فعالیتهای تمامی سه گروهها کیفیتهای یکسان به نمایش گذاشته می&zwnj;شود.</p>
<p style="direction:rtl">  هفت نوع بازتابگرانۀ رستۀ دوم سکنافیمها به صورت زیرین به خدمات همکاران همتراز تثلیث منشأ قدمای ایامها گمارده شده&zwnj;اند:</p>

<p style="direction:rtl">  به کامل کنندگان خرد &mdash; صداهای خرد، روانهای فلسفه، و اتحادهای روانها.</p>
<p style="direction:rtl">  به مشاوران الهی &mdash; قلوب مشورت، شادیهای وجود، و خشنودیهای خدمت.</p>
<p style="direction:rtl">  به بازرسان جهانی &mdash; تشخیص دهندگان ارواح.</p>

<p style="direction:rtl">  این گروه مثل رستۀ اول به طور زنجیره&zwnj;ای آفریده شده است؛ بدین معنی که، اولین زاده یک صدای خرد بود، و هفتمین نفر بعد از آن شبیه او بود، و شش نوع دیگر این فرشتگان بازتابگر نیز بدین گونه هستند.</p>
<p style="direction:rtl">  1- <em>صدای خرد</em>. برخی از این سکنافیمها با کتابخانه&zwnj;های زندۀ بهشت در ارتباط دائم هستند. این کتابخانه&zwnj;ها نگاه دارندگان دانش هستند که به رستۀ سوپرنافیمهای اولیه تعلق دارند. در خدمت ویژۀ بازتابگرانه، صداهای خرد تمرکز و کانون زنده، جاری، سرشار، و کاملاً قابل اطمینان خرد هماهنگی شدۀ جهان جهانها می&zwnj;باشند. این موجودات پر عظمت برای حجم تقریباً بی&zwnj;نهایت اطلاعاتی که در مدارهای اصلی ابرجهانها در گردش است بسیار بازتابگر و انتخابگر هستند، چنان حساس، که بتوانند جوهر خرد را جدا نموده و دریافت دارند، و این گوهرهای فعالیت فکری را به مافوقان خویش، کامل کنندگان خرد، به گونه&zwnj;ای خطاناپذیر انتقال دهند. و آنها چنان عمل می&zwnj;کنند که کامل کنندگان خرد نه تنها جلوه&zwnj;های واقعی و آغازین این خرد را می&zwnj;شنوند&zwnj; بلکه همچنین به طور بازتابگرانه خود موجودات، بالا یا دون منشأ، را که به آن صدا دادند می&zwnj;بینند.</p>
<p style="direction:rtl">  نگاشته شده است: &rdquo;اگر هر انسانی فاقد خرد است، بگذار بپرسد.&ldquo; در یوورسا، در وضعیتهای مبهوت کنندۀ امور پیچیدۀ دولت ابرجهان، هنگامی که ضروری می&zwnj;شود تصمیمات خردمندانه اتخاذ گردد، هنگامی که خرد کامل و عملی هر دو باید در دسترس باشد، در آن صورت کامل کنندگان خرد یک گروه از صداهای خرد را فرا می&zwnj;خوانند، و به وسیلۀ مهارت کامل رسته&zwnj;شان، چنان این دریافت دارندگان زندۀ حاوی خردِ اندیشمندانه و جاری جهان جهانها را هماهنگ می&zwnj;کنند و جهت می&zwnj;دهند که فوراً از این صداهای سکورافی یک جریان خرد ربانیت از جهان بالا و یک سیلاب عملی خرد از اذهان بالاتر جهانهای پایین حاصل می&zwnj;شود.</p>
<p style="direction:rtl">  اگر در رابطه با هماهنگی این دو نمونۀ خرد سردرگمی به وجود آید، فوراً نزد مشاوران الهی فرجام خواهی می&zwnj;شود&zwnj;، و آنها در رابطه با ترکیب صحیح آیین دادرسی فوراً حکم صادر می&zwnj;کنند. اگر در رابطه با سندیت چیز برآمده از قلمروهایی که در آن شورش صورت گرفته شکی وجود داشته باشد، بازرسان مورد استیناف واقع می&zwnj;شوند، و آنها با تشخیص دهندگان ارواح خود قادرند در رابطه با این که &rdquo;چه شیوۀ روحی&ldquo; موجب برانگیختن مشاور گشته فوراً حکم صادر کنند. بدین ترتیب خرد اعصار و هوشمندی آنی همواره در اختیار قدمای ایامها است، و مثل یک کتاب گشوده در برابر نگاه ممتد نیکومنش آنها قرار دارد.</p>
<p style="direction:rtl">  شما فقط به قدر اندکی می&zwnj;توانید بفهمید که تمامی این مسائل برای آنهایی که مسئول ادارۀ دولت ابرجهانها هستند به چه معنی می&zwnj;باشد. عظمت و گستردگی این کارکردها کاملاً در ورای درک متناهی می&zwnj;باشد. هنگامی که شما در تالارهای ویژۀ پذیرش معبد خرد در یوورسا می&zwnj;ایستید، همانطور که من بارها ایستاده&zwnj;ام، و تمامی این چیزها را در حین کارکرد واقعی می&zwnj;بینید، به واسطۀ کمال پیچیده و قطعیت کار آنها، در رابطه با ارتباطات بین سیاره&zwnj;ای جهانها، تا حد احترام و ستایش آنها متأثر خواهید گشت. شما به خرد الهی و نیکی خدایان، که با چنین تکنیک عالی طرح ریزی نموده و طرحها را به اجرا در می&zwnj;آورند، ادای احترام خواهید کرد. و در واقع تمامی این چیزها، درست همانطور که من آنها را توصیف نموده&zwnj;ام، به وقوع می&zwnj;پیوندند.</p>
<p style="direction:rtl">  2- <em>روان فلسفه</em>. این آموزگاران شگفت&zwnj;انگیز نیز به کامل کنندگان خرد وصل هستند، و هنگامی که جدا از این تحت سرپرستی نیستند، در هماهنگی کانونی با استادان فلسفه در بهشت باقی می&zwnj;مانند. تصور کنید در برابر یک آینۀ زندۀ عظیم ایستاده&zwnj;اید. اما در آن حالت به جای این که تصویر متناهی و مادی خود را مشاهده کنید، انعکاسی از خرد ربانیت و فلسفۀ بهشت را مشاهده می&zwnj;کنید. و اگر مطلوب گردد که به این فلسفۀ کمال &rdquo;واقعیت بخشید&ldquo;، و طوری آن را رقیق سازید که کاربرد و جذب آن را توسط مردمان دون پایۀ کرات پایین&zwnj;تر عملی سازید، این آینه&zwnj;های زنده فقط باید صورتهای خود را به سمت پایین بچرخانند تا استانداردها و نیازهای کره یا جهان دیگر را منعکس سازند.</p>
<p style="direction:rtl">  کامل کنندگان خرد از طریق همین تکنیکها تصمیمات و توصیه&zwnj;ها را مطابق نیازهای راستین و وضعیت واقعی مردمان و کرات تحت بررسی منطبق می&zwnj;سازند، و همیشه در هماهنگی با مشاوران الهی و بازرسان جهانی عمل می&zwnj;کنند&zwnj;. اما آکندگی متعالی این کارکردها حتی در ورای توان درک من است.</p>
<p style="direction:rtl">  3-<em> اتحاد روانها.</em> این بازتابگران ایده&zwnj;آلها و وضعیت روابط اخلاقی، گروه سه&zwnj;&zwnj;گانه&zwnj;ای را تکمیل می&zwnj;کنند که به کامل کنندگان خرد وصل هستند. از میان کلیۀ مشکلات جهان که به کاربرد یک خرد تمام عیار در زمینۀ تجربه و انطباق پذیری نیاز دارد، هیچیک مهمتر از آنهایی نیستند که ناشی از روابط و ارتباطات موجودات هوشمند باشند. چه در روابط بشری در زمینۀ تجارت و بازرگانی، دوستی و ازدواج، یا در ارتباطات سپاهیان فرشتگان، ناسازگاریهای کم اهمیت و سوءتفاهمات جزئی مداوماً رخ می&zwnj;دهند. اینها آنقدر ناچیز هستند که حتی توجه آشتی دهندگان را جلب نمی&zwnj;کند، اما آنقدر آزار دهنده و مختل کننده هستند که اگر اجازه داده شود افزوده شوند و ادامه یابند، به کارکرد موزون جهان آسیب می&zwnj;رسانند. از این رو کامل کنندگان خرد تجربۀ خردمندانۀ رستۀ خود را به عنوان &rdquo;روغن آشتی&ldquo; برای تمامی یک ابرجهان فراهم می&zwnj;سازند. این خردمندان ابرجهانها در تمامی این کار توسط همکاران بازتابگر خود، اتحاد روانها، که اطلاعات جاری را در رابطه با وضعیت جهان فراهم می&zwnj;سازند و ایده&zwnj;آلهای بهشت را پیرامون بهترین تعدیل این مشکلات مبهوت کننده به طور همزمان به نمایش در می&zwnj;آورند، به گونه&zwnj;ای توانمند یاری می&zwnj;شوند. این سکنافیمها هنگامی که به طور مشخص در جای دیگر سمت و سو نمی&zwnj;یابند در ارتباط بازتابگرانه با مفسران اخلاقیات در بهشت باقی می&zwnj;مانند.</p>
<p style="direction:rtl">  اینها فرشتگانی هستند که کار تیمی تمامی اروانتان را شکوفا می&zwnj;سازند و ترویج می&zwnj;کنند. یکی از مهمترین درسهایی که طی دوران زندگانی انسانی شما باید فرا گرفته شود <em>کار تیمی</em> است. کرات کمال توسط آنهایی مورد اقامت واقع شده&zwnj;اند که در این هنرِ کار کردن با موجودات دیگر استاد شده&zwnj;اند. در جهان کارها برای کارکنانِ یکه و تنها اندک هستند. شما هر چه بالاتر فراز می&zwnj;یابید، هنگامی که موقتاً در ارتباط با همیاران خود نیستید تنهاتر می&zwnj;شود&zwnj;.</p>
<p style="direction:rtl">  4- <em>قلب مشورت</em>. این اولین گروه از این موجودات هوشمند بازتابگر است که تحت سرپرستی مشاوران الهی قرار داده شده&zwnj;اند. این نوع از سکنافیمها واقعیتهای فضا را در اختیار دارند، و آنها برای چنین اطلاعاتی در مدارهای زمان انتخاب شده&zwnj;اند. آنها به طور ویژه منعکس کنندۀ هماهنگ کنندگان سوپرسرافی اطلاعات هستند، اما آنها همچنین به طور انتخابی منعکس کنندۀ اندرز کلیۀ موجودات، چه از مرتب بالا یا پایین، می&zwnj;باشند. هر گاه که مشاوران الهی برای صلاحدید یا تصمیمات مهم فرا خوانده می&zwnj;شوند، فوراً خواستار گروهی از قلوب مشورت می&zwnj;شوند، و فوراً فرمانی صادر می&zwnj;شود که در واقع در بر گیرندۀ خرد و اندرز هماهنگ شدۀ شایسته&zwnj;ترین اذهان تمام ابرجهان است، و تمامی اینها در پرتو اندرز اذهان بالای هاونا و حتی بهشت بررسی و بازبینی شده است.</p>
<p style="direction:rtl">  5- <em>شادی وجود.</em> این موجودات به واسطۀ طبیعتشان به طور بازتابگرانه با سرپرستان سوپرسرافی هارمونی در بالا و با برخی از سرافیمها در پایین هماهنگ هستند، اما مشکل است که توضیح داده شود که اعضای این گروه جالب به راستی چه می&zwnj;کنند. فعالیتهای اصلی آنها به ترویج واکنشهای شادی برانگیز در میان رسته&zwnj;های گوناگون سپاهیان فرشتگان و مخلوقات پایین&zwnj;تر صاحب اراده معطوف شده است. مشاوران الهی، که آنها به آنان وصل شده&zwnj;اند، به ندرت از آنها برای شادی&zwnj;یابی مشخص استفاده می&zwnj;کنند. آنها به طریقۀ کلی&zwnj;تر و در تشریک مساعی با مدیران بازگشت به عنوان مراکز توزیع شادی عمل می&zwnj;کنند، و در صدد ارتقاءِ واکنشهای مسرت بخش قلمروها می&zwnj;باشند، ضمن این که کوشش می&zwnj;کنند که ذائقۀ مزاح را بهبود بخشند تا یک مزاح مافوق در میان انسانها و فرشتگان به وجود آورند. آنها تلاش می&zwnj;کنند نشان دهند که در وجود ارادۀ آزاد شادیِ ذاتی وجود دارد، که از تمامی تأثیرات بیرونی مستقل است؛ و آنها حق دارند، گر چه آنها در محاسبۀ این حقیقت در اذهان انسانهای بدوی با دشواری زیادی مواجه می&zwnj;شوند. شخصیتهای بالاتر روحی و فرشتگان نسبت به این تلاشهای آموزشی سریع&zwnj;تر واکنشمند هستند.</p>
<p style="direction:rtl">  6- <em>خشنودی خدمت</em>. این فرشتگان به اندازۀ زیاد بازتابگر رویکرد مدیران رفتار در بهشت هستند، و عمدتاً همانند شادیهای وجود عمل می&zwnj;کنند. آنها تلاش می&zwnj;کنند که ارزش خدمت را افزایش دهند و بر خرسندیهایی که از آن ناشی می&zwnj;شود بیفزایند. آنها برای روشنگری پیرامون پاداش تعویق افتاده&zwnj;ای که ذاتی خدمت عاری از خودخواهی، خدمت برای گسترش دامنۀ حقیقت، می&zwnj;باشد کار زیادی انجام داده&zwnj;اند.</p>
<p style="direction:rtl">  مشاوران الهی، که این رسته به آنان وصل هستند، آنها را به کار می&zwnj;گیرند تا فوایدی را که از خدمت روحی ناشی می&zwnj;شود از یک کره به کرۀ دیگر منعکس سازند. و این سکنافیمها از طریق استفاده از کارکردهای بهترینها برای الهام بخشیدن و تشویق نمودن میان مایگان به کیفیت خدمت وقف شده در ابرجهانها بی&zwnj;نهایت کمک می&zwnj;کنند. از طریق به جریان انداختن اطلاعات به هر یک کره پیرامون آنچه که دیگران انجام می&zwnj;دهند، به ویژه بهترینها، از روح برادرانۀ رقابتی استفادۀ مؤثری می&zwnj;شود. یک رقابت طراوت بخش و کامل حتی در میان سپاهیان فرشتگان ترویج می&zwnj;شود.</p>
<p style="direction:rtl">  7- <em>تشخیص دهندۀ ارواح</em>. یک رابط ویژه میان رایزنان و مشاوران دومین دایرۀ هاونا و این فرشتگان بازتابگر وجود دارد. آنها تنها سکنافیمهایی هستند که به بازرسان جهان وصل هستند، اما احتمالاً از میان کلیۀ همیاران خود به &zwnj;بی&zwnj;نظیرترین شکل متخصص می&zwnj;باشند. بدون در نظر گرفتن منبع یا کانال اطلاعاتی، صرف نظر از این که شواهد در دست چقدر ناچیز باشند، هنگامی که آن در معرض بررسی بازتابگرانۀ آنان قرار می&zwnj;گیرد، این تشخیص دهندگان ما را نسبت به انگیزۀ حقیقی، منظور واقعی، و طبیعت راستین منشأ آن فوراً مطلع می&zwnj;سازند. من از کارکرد خارق&zwnj;العادۀ&zwnj; این فرشتگان، که به گونه&zwnj;ای خطاناپذیر اخلاقیات واقعی و کاراکتر معنوی هر فرد درگیر در یک توجه کانونی را منعکس می&zwnj;سازند، در شگفت هستم.</p>
<p style="direction:rtl">  تشخیص دهندگان ارواح این خدمات بغرنج را به واسطۀ &rdquo;بینش معنوی&ldquo; ذاتی اجرا می&zwnj;کنند، اگر من بتوانم در تلاش برای رساندن این اندیشه به ذهن بشر که این فرشتگان بازتابگر به گونه&zwnj;ای درون بینانه، ذاتی، و خطاناپذیر بدین نحو عمل می&zwnj;کنند از چنین کلماتی استفاده کنم. هنگامی که بازرسان جهانی ارائۀ این مطالب را نظاره می&zwnj;کنند، با روان بی&zwnj;شائبۀ فرد بازتاب یافته رو به رو می&zwnj;شوند؛ و همین قطعیت و کمال رخساره&zwnj;ها بخشاً روشن می&zwnj;سازد&zwnj; که چرا بازرسان می&zwnj;توانند همیشه به عنوان قضاتی درستکار چنان منصفانه عمل کنند. تشخیص دهندگان همیشه بازرسان را در هر مأموریتی به دور از یوورسا همراهی می&zwnj;کنند، و آنها همانقدر در جهانها مؤثر می&zwnj;باشند که در ستاد مرکزی خود در یوورسا هستند.</p>
<p style="direction:rtl">  من به شما اطمینان می&zwnj;دهم که تمامی این کارکردهای دنیای روحی واقعی هستند، و این که آنها مطابق کاربردهای تثبیت شده و در هماهنگی با قوانین تغییر ناپذیر قلمروهای جهانی به وقوع می&zwnj;پیوندند. موجودات هر رستۀ به تازگی آفریده شده، فوراً به دنبال دریافت نَفَس حیات به طور آنی در بالا منعکس می&zwnj;شوند؛ یک نمایش زندۀ طبیعت و پتانسیل مخلوق به ستاد مرکزی ابرجهان انعکاس می&zwnj;یابد. بدین ترتیب بازرسان از طریق تشخیص دهندگان، از این که دقیقاً &rdquo;چه نوع روح&ldquo; در کرات فضا به دنیا آمده است، به طور کامل آگاهی می&zwnj;یابند.</p>
<p style="direction:rtl">  لذا در رابطه با انسان فانی چنین است: روح مادر سلوینگتون شما را به طور کامل می&zwnj;شناسد، زیرا روح&zwnj;القدس در کرۀ شما &rdquo;همه چیز را جستجو می&zwnj;کند&ldquo;، و هر گاه که تشخیص دهندگان سکورافی در رابطه با آگاهی روح از شما به همراه روح چیزی را منعکس کنند، هر آنچه را که روح الهی در رابطه با شما می&zwnj;داند فوراً فراهم می&zwnj;شود. با این وجود باید ذکر شود که دانش و طرحهای قطعات پدر قابل بازتاب نیستند. تشخیص دهندگان می&zwnj;توانند حضور تنظیم کنندگان را منعکس کنند و این کار را می&zwnj;کنند (و بازرسان آنها را الهی اعلام می&zwnj;دارند)، اما آنها نمی&zwnj;توانند محتوای ذهنیت ناصحان اسرارآمیز را بخوانند.</p>
<div class="c1">
<h4 style="direction:rtl">6- سکنافیمهای ردۀ سوم</h4></div>

<p style="direction:rtl">  این فرشتگان درست به طریقۀ همیارانشان به طور پیاپی و در هفت نوع بازتابگرانه آفریده شده&zwnj;اند، اما این رسته&zwnj;ها به صورت انفرادی به خدمات جداگانۀ سرپرستان ابرجهان گمارده نمی&zwnj;شوند. کلیۀ سکنافیمهای ردۀ سوم به طور جمعی به پسران تثلیث یافتۀ پیشرفت تخصیص یافته&zwnj;اند، و این پسران فراز یابنده به طور تبادل پذیرانه آنها را به کار می&zwnj;گیرند؛ بدین معنی که پیام&zwnj;آوران توانمند می&zwnj;توانند هر یک از انواع ردۀ سوم را به کار گیرند، و آنها چنین می&zwnj;کنند، و همچنین هم رتبه&zwnj;های آنها، آنهایی که در اتوریتۀ بالا هستند و آنهایی که بدون نام و شماره هستند را نیز به کار می&zwnj;گیرند. این هفت نوع از سکنافیمهای ردۀ سوم از این قرارند:</p>
<p style="direction:rtl">  1-<em> اهمیت منشأها</em>. مسئولیت پرداختن به کلیۀ مسائلی که ناشی از منشأ هر فرد، نژاد، یا کره است به پسران تثلیث یافتۀ فرازگرای دولت یک ابرجهان محول گردیده است، و اهمیت منشأ مهمترین موضوع در تمامی طرحهای ما برای پیشرفت کیهانی مخلوقات زندۀ عالم می&zwnj;باشد. روابط و کاربرد اخلاقیات تماماً ناشی از واقعیات بنیادین منشأ می&zwnj;باشد. منشأ اساس واکنش رابطه&zwnj;ای خدایان است. همیشه عامل مشترک &rdquo;به چگونگی طریقی که انسان به وجود آمده است توجه می&zwnj;کند.&ldquo;</p>
<p style="direction:rtl">  در رابطه با موجودات بالاتر فرود یابنده، منشأ صرفاً واقعیتی است که محرز است؛ اما در رابطه با موجودات فراز یابنده، از جمله رسته&zwnj;های پایین&zwnj;تر فرشتگان، طبیعت و شرایط منشأ همیشه چنان روشن نیست، گر چه تقریباً در هر مرحله از رویدادهای جهان به همان اندازه از اهمیت حیاتی برخوردار است &mdash; از این رو ارزش در اختیار داشتن یک سری از سکنافیمهای بازتابگر که بتوانند هر چیز لازم را در رابطه با پیدایش هر موجود در جهان مرکزی یا در سرتاسر تمامی قلمرو یک ابرجهان به طور آنی توصیف کنند روشن می&zwnj;شود.</p>
<p style="direction:rtl">  اهمیتهای منشأها دودمان شناسان مرجع زندۀ آماده برای گروههای عظیم موجودات &mdash; انسانها، فرشتگان، و دیگران &mdash; هستند که در هفت ابرجهان ساکنند. آنها همیشه آماده&zwnj;اند یک تخمینِ به روز، سرشار، و قابل اطمینان از عوامل نیایی و وضعیت جاری واقعی هر فرد در هر کرۀ ابرجهانهای مربوطۀ آنان را برای مافوقان خود فراهم سازند؛ و محاسبات آنان پیرامون واقعیتهای در دست همیشه به طور لحظه&zwnj;ای دقیق است.</p>
<p style="direction:rtl">  2- <em>خاطرۀ بخشش</em>. اینها اسناد زندۀ واقعی، کامل، و سرشار بخشش هستند که به واسطۀ خدمات مهرآمیز عوامل روح بیکران در مأموریت انطباق بخشیدنِ عدالتِ درستکاری به وضعیت قلمروها، که از طریق توصیفات اهمیت منشأها فاش شده است، به افراد و نژادها تعمیم داده شده است. خاطرۀ بخشش بدهی اخلاقی فرزندان بخشش &mdash; تعهدات معنوی آنها &mdash; را آشکار می&zwnj;سازد، تا در برابر داراییهای آنها که حاوی یک دور اندیشی نجات دهنده است و توسط پسران خداوند بنا نهاده شده به ودیعه گذارده شود. پسران خداوند در آشکار ساختن بخشش از پیش موجود پدر، اعتبار لازم را فراهم می&zwnj;سازند&zwnj; تا از بقای همه اطمینان حاصل کنند. و سپس مطابق یافته&zwnj;های اهمیت منشأها، برای بقای هر مخلوق خردمند یک اعتبار بخشش ایجاد می&zwnj;شود، اعتباری با تناسب سخاوتمندانه و موهبت مکفی تا از بقای هر روان که به راستی آرزوی شهروندی الهی را دارد اطمینان حاصل شود.</p>
<p style="direction:rtl">  خاطرۀ بخشش یک توازن زندۀ آزمایشی است، یک بیانیۀ جاری از حساب شما با نیروهای فوق طبیعی قلمروها. اینها اسناد زندۀ معاضدت بخشش هستند، که هنگامی که داوری برای حق هر فرد در رابطه با زندگی بی&zwnj;پایان فرا می&zwnj;رسد،&zwnj; و هنگامی که &rdquo;تختها برقرار می&zwnj;شوند و قدمای ایامها بر مسند می&zwnj;نشینند، به عنوان شهادت در دادگاههای یوورسا خوانده می&zwnj;شوند. برنامه&zwnj;های خبری یوورسا پخش می&zwnj;شوند و از پیشگاه آنها پیش می&zwnj;روند؛ هزاران هزار تن به آنها خدمت روحانی می&zwnj;کنند، و ده هزار برابر ده هزار تن در برابر آنها می&zwnj;ایستند. داوری صورت می&zwnj;گیرد، و کتابها گشوده می&zwnj;شوند.&ldquo; و کتابهایی که در چنین رویداد بسیار مهمی گشوده می&zwnj;شوند اسناد زندۀ سِکنافیمهای ردۀ سوم ابرجهانها هستند. اسناد رسمی در بایگانی هستند تا اگر لازم باشد شهادت خاطره&zwnj;های بخشش را تأیید کنند.</p>
<p style="direction:rtl">  خاطرۀ بخشش باید نشان دهد که اعتبار نجات بخش که توسط پسران خداوند برقرار شده به طور کامل و صحیح در خدمت مهرآمیز شخصیتهای صبور سومین منبع و مرکز پرداخت شده است. اما هنگامی که بخشش به انتها می&zwnj;رسد، هنگامی که &rdquo;خاطرۀ&ldquo; آن به تهی شدن آن گواهی می&zwnj;دهد، آنگاه عدالت استیلا می&zwnj;یابد و درستکاری مقرر می&zwnj;شود. چرا که بخشش نباید به آنهایی که از آن نفرت دارند تحمیل شود؛ بخشش هدیه&zwnj;ای نیست که توسط یاغیانِ دیرپای زمان زیر پا پایمال شود. با این حال، گر چه بخشش بدین طریق گرانبهاست و به گونه&zwnj;ای مهرآمیز اعطا می&zwnj;شود، اگر هدف شما صادقانه باشد و پاک دل باشید، تک تک اعتبارهای برداشتیِ شما همیشه بسیار فراتر از توانایی شما برای به انتها رساندن ذخیرۀ آن است.</p>
<p style="direction:rtl">  بازتابگران بخشش، با همکاران ردۀ سوم خود، درگیر خدمات بیشمار در ابرجهان می&zwnj;شوند، از جمله آموزش مخلوقات فراز یابنده. در زمرۀ بسیاری چیزهای دیگر، اهمیتهای منشأها به این فراز یابندگان آموزش می&zwnj;دهند که چگونه اخلاقیات روحی را به کار بندند، و به دنبال این آموزش، خاطره&zwnj;های بخشش به آنها آموزش می&zwnj;دهند که چگونه به راستی بخشنده باشند. در حالی که تکنیکهای روحیِ کاربرد بخشش فراتر از درک شماست، حتی باید اکنون بفهمید که بخشش یک کیفیت رشد است. شما باید درک کنید که یک پاداش بزرگ حاوی خرسندی شخصی در این وجود دارد که اول عادل باشید، بعد منصف، سپس شکیبا، و آنگاه مهربان. و بعد، بر آن مبنا، اگر شما انتخاب کنید، و در قلبتان باشد، می&zwnj;توانید&zwnj; گام بعد را بردارید و به راستی بخشش نشان دهید؛ اما شما نمی&zwnj;توانید صرفاً بخشش نشان دهید. این گامها باید پیموده شوند؛ در غیر این صورت نمی&zwnj;تواند بخشش راستین وجود داشته باشد. ممکن است ملاطفت به زیردستان، لطف نمودن، یا احسان &mdash; حتی ترحم &mdash; وجود داشته باشد، اما بخشش وجود ندارد. بخشش راستین فقط به عنوان اوج زیبا نسبت به این کمکهای پیشین به فهم گروهی، قدردانی متقابل، مشارکت برادرانه، همدمی معنوی، و هماهنگی الهی می&zwnj;آید&zwnj;.</p>
<p style="direction:rtl">  3- <em>اهمیت زمان</em>. زمان یگانه عطیۀ جهانی کلیۀ مخلوقات صاحب اراده است؛ آن &rdquo;تنها استعدادی&ldquo; است که به کلیۀ موجودات هوشمند سپرده شده است. شما همگی وقت دارید تا طی آن از بقای خود اطمینان حاصل کنید؛ و زمان تنها هنگامی که در غفلت بگذرد به گونه مرگ بار هدر داده می&zwnj;شود، هنگامی که شما نمی&zwnj;توانید آن را به کار گیرید تا از بقای روان خود اطمینان حاصل کنید. ناتوانی در بهبود بخشیدن وقت فرد تا کامل&zwnj;ترین حد ممکن، موجب مجازاتهای مرگ بار نمی&zwnj;شود؛ آن صرفاً رهنورد زمان را در سفر فرازگرایانه&zwnj;اش کند می&zwnj;کند. اگر بقا به دست آید، تمامی زیانهای دیگر می&zwnj;توانند جبران شوند.</p>
<p style="direction:rtl">  در تعیین اعتماد، مشورت اهمیتهای زمان گرانبها است. در هر چیز در این سوی هاونا و بهشت، زمان یک عامل حیاتی است. در داوری نهایی در پیشگاه قدمای ایامها، زمان یک عنصر گواهی است. اهمیتهای زمان همیشه باید شهادت دهند تا نشان دهند که هر مدافع از زمان مکفی برای تصمیم گرفتن، دستیابی به انتخاب، برخوردار بوده است.</p>
<p style="direction:rtl">  این ارزیابی کنندگان زمان همچنین راز پیشگویی هستند؛ آنها عنصر زمان را که در تکمیل نمودن هر تکلیفی لازم خواهد بود نشان می&zwnj;دهند، و آنها به عنوان نشان دهنده درست همانقدر قابل اتکا هستند که فراندالانکها و کرونولدکهای متعلق به سایر رسته&zwnj;های زنده می&zwnj;باشند. خدایان پیش نگری دارند، از این رو از پیش می&zwnj;دانند؛ اما مسئولان فراز یابندۀ جهانهای زمان باید با اهمیتهای زمان مشورت کنند تا بتوانند رخدادهای آینده را پیش بینی کنند.</p>
<p style="direction:rtl">  شما در ابتدا در کرات قصر با این موجودات رو به رو خواهید شد، و آنها در آنجا در کاربرد سودمند آنچه که شما &rdquo;زمان&ldquo; می&zwnj;نامید به شما آموزش خواهند داد، هم در کاربرد مثبت آن، کار، و هم در به کار گیری منفی آن، استراحت. هر دو کاربرد زمان مهم هستند.</p>
<p style="direction:rtl">  4- <em>خطیر بودن اعتماد</em>. اعتماد آزمون حیاتی مخلوقات دارای اراده است. قابلیت اعتماد، اندازه&zwnj;گیری حقیقی مهارت فردی، کاراکتر، است. این سکنافیمها یک هدف دوگانه را در نظام ابرجهانها به انجام می&zwnj;رسانند: آنها حس وظیفه، تقدس، و خطیر بودن اعتماد را به تمامی مخلوقات دارای اراده نشان می&zwnj;دهند. آنها در همان زمان قابلیت دقیق هر کاندیدا را برای راز داری یا اعتماد به گونه&zwnj;ای خطاناپذیر به مسئولین حاکم منعکس می&zwnj;سازند.</p>
<p style="direction:rtl">  در یورنشیا، شما به گونه&zwnj;ای عجیب و غریب سعی به فهمیدن کاراکتر و تخمین تواناییهای مشخص می&zwnj;کنید، اما در یوورسا ما در واقع این چیزها را در حد کمال انجام می&zwnj;دهیم. این سکنافیمها قابلیت اعتماد را در ترازوهای زندۀ ارزشیابی خطاناپذیر کاراکتر وزن می&zwnj;کنند، و هنگامی که آنها به شما نگاه کردند، تنها باید به آنها نگاه کنیم تا حد و مرز توان خود را برای انجام مسئولیت، اعتماد ورزی، و انجام تعهدات بدانیم. دارایی&zwnj;های شما در زمینۀ قابلیت اعتماد در کنار کاستیهای شما مبنی بر خطای ممکن یا خیانت به گونه&zwnj;ای واضح مشخص می&zwnj;شوند.</p>
<p style="direction:rtl">  به محض این که کاراکتر شما آنقدر رشد و نمو نمود که این مسئولیتهای اضافه را با متانت به عهده گیرد، طرح مافوقان شما این می&zwnj;شود که از طریق اعتماد افزایش یافته شما را به جلو سوق دهند، اما گرانبار کردن فرد فقط موجب فاجعه می&zwnj;شود و ناامیدی را تضمین می&zwnj;کند. و از طریق به کار گرفتن خدمت این ارزیابی کنندگانِ خطاناپذیرِ ظرفیتِ اعتمادِ افرادِ زمان و فضا، می&zwnj;توان از خطای قرار دادن زود هنگام مسئولیت روی شانه&zwnj;های انسانها یا فرشتگان اجتناب نمود. این سکنافیمها آنهایی را که در اتوریتۀ بالا هستند به طور پیوسته همراهی می&zwnj;کنند، و این مدیران اجرایی هرگز به کسی کار محول نمی&zwnj;کنند تا این که کاندیداهای آنها در میزانهای سکورافی مورد سنجش قرار گرفته شوند و اعلام گردد که &rdquo;دارای کاستی نیستند&ldquo;.</p>
<p style="direction:rtl">  5- <em>تقدس خدمت</em>. امتیاز خدمت بلافاصله به دنبال کشف قابلیت اعتماد می&zwnj;آید. هیچ چیز نمی&zwnj;تواند میان شما و فرصت برای خدمت افزایش یافته قرار گیرد، مگر فقدان قابلیت اعتماد خود شما، فقدان ظرفیت شما برای قدردانی از خطیر بودن اعتماد.</p>
<p style="direction:rtl">  خدمت &mdash; خدمت هدفمند، نه بردگی &mdash; محصول بالاترین خشنودی است و بیانگر الهی&zwnj;ترین حرمت است. خدمت &mdash; خدمت بیشتر، خدمت افزایش یافته، خدمت دشوار، خدمت ماجراجویانه، و سرانجام خدمت الهی و کامل &mdash; هدف زمان و مقصد مکان است. اما سیکلهای سرگرمی زمان با سیکلهای خدمت پیشرفت به طور پیوسته در تناوبند. و بعد از خدمت زمان فوق خدمت ابدیت دنبال می&zwnj;شود. شما باید در طول سرگرمی زمان کار ابدیت را در نظر بگیرید، حتی همانطور که در طول خدمت ابدیت سرگرمی زمان را به خاطر می&zwnj;آورید.</p>
<p style="direction:rtl">  نظام جهانی بر مبنای درونبری و برون دهی است؛ شما در سرتاسر دوران زندگانی جاودانه هرگز با یکنواختی بی&zwnj;عملی&zwnj; یا ایستایی شخصیت مواجه نخواهید شد. پیشرفت از طریق حرکت ذاتی میسر است، ترقی ناشی از ظرفیت الهی برای کنش است، و موفقیت، فرزند ماجراجوییِ مبتکرانه است. اما مسئولیت اخلاقیات سرشت این ظرفیت برای پیشرفت است، ضرورت برای این شناخت که کره و جهان با انبوه انواع گوناگون موجودات پر شده است. تمامی این آفرینش شکوهمند، <em>از جمله شما</em>، فقط برای شما آفریده نشده است. این یک جهان خود محور نیست. خدایان مقرر داشته&zwnj;اند که &rdquo;پربرکت&zwnj;تر است که داده شود تا دریافت شود&ldquo;، و پسر استاد شما گفت: &rdquo;آن کس که در میان شما از همه بزرگتر است بگذارید خادم همه باشد.&ldquo;</p>
<p style="direction:rtl">  طبیعت واقعی هر خدمت، چه توسط انسان ارائه شود یا فرشته، در سیمای این نشانگران سکورافی خدمت، تقدسهای خدمت، به طور کامل آشکار می&zwnj;شود. تحلیل کامل انگیزه&zwnj;های راستین و پنهان به وضوح نشان داده می&zwnj;شود. این فرشتگان به راستی خوانندگان ذهن، جستجوگران دل، و آشکار کنندگان روان جهان هستند. انسانهای فانی ممکن است کلماتی را به کار برند که افکارشان را پنهان سازد، اما این سکنافیمهای والا انگیزه&zwnj;های عمیق قلب بشر و ذهن فرشتگان را بر ملا می&zwnj;سازند.</p>
<p style="direction:rtl">  6 و 7- <em>راز بزرگی و روان نیکی</em>. پس از این که رهنوردان فراز یابنده نسبت به اهمیت زمان آگاهی یافتند، راه برای درک خطیر بودن اعتماد و برای قدردانی از تقدس خدمت آماده می&zwnj;شود. در حالی که اینها عناصر اخلاقی بزرگ منشی هستند، اسرار بزرگ منشی نیز وجود دارند. هنگامی که آزمونهای معنوی بزرگ منشی به کار برده می&zwnj;شوند، عناصر اخلاقی نادیده انگاشته نمی&zwnj;شوند، بلکه کیفیت عاری بودن از خودپسندی در کار فقدان نفع شخصی برای رفاه همنوعان زمینی فرد آشکار می&zwnj;شود، به ویژه موجودات با ارزش نیازمند و درمانده. این<em> معیار</em> واقعی بزرگ منشی سیاره&zwnj;ای است. و <em>تجلی</em> بزرگ منشی در کره&zwnj;ای مثل یورنشیا نمایش کنترل نفس است. انسان بزرگ کسی نیست که &rdquo;یک شهر را تسخیر می&zwnj;کند&ldquo; یا &rdquo;یک ملت را سرنگون می&zwnj;سازد&ldquo;، بلکه &rdquo;کسی است که بر زبان خودش چیره می&zwnj;شود.&ldquo;</p>
<p style="direction:rtl">  بزرگی مترادف با ربانیت است. خداوند بی&zwnj;نهایت بزرگ و نیک است.<em> بزرگی و نیکی به سادگی نمی&zwnj;توانند از هم جدا شوند.</em> آنها برای همیشه در خدا یگانه شده&zwnj;اند. این حقیقت عملاً و به گونه&zwnj;ای چشمگیر از طریق اتکای متقابل بازتابگرانۀ راز بزرگی و روانِ نیکی روشن می&zwnj;شود، زیرا هیچیک نمی&zwnj;تواند بدون دیگری عمل کند. در انعکاس کیفیتهای دیگر ربانیت، سِکنافیمهای ابرجهان می&zwnj;توانند به تنهایی عمل کنند و چنین می&zwnj;کنند، اما برآوردهای بازتابگرانۀ بزرگی و نیکی به نظر می&zwnj;رسد جدا نشدنی باشند. از این رو در هر کره، در هر جهان، این بازتابگران بزرگی و نیکی باید با هم کار کنند، و همیشه یک گزارش دوگانه و متقابلاً وابسته به هم از هر موجودی که روی آن متمرکز می&zwnj;شوند نشان دهند. بزرگی نمی&zwnj;تواند&zwnj; بدون دانستن محتوای نیکی مورد ارزیابی واقع شود، در حالی که نیکی نمی&zwnj;تواند&zwnj; بدون نمایش بزرگی ذاتی و الهی آن توصیف شود.</p>
<p style="direction:rtl">  برآورد بزرگی از کره تا کره فرق می&zwnj;کند. بزرگ بودن خداگونه بودن است. و چون کیفیت بزرگی کاملاً از طریق محتوای نیکی تعیین می&zwnj;شود، آن را دنبال می&zwnj;کند، حتی در وضعیت کنونی بشری شما، اگر شما بتوانید از طریق حسن نیت نیک شوید، شما بدین گونه بزرگ می&zwnj;شوید. شما هر چه با عزمی راسخ&zwnj;تر مفاهیم نیکی الهی را بنگرید، و با پایداریِ بیشتر در پی آن باشید، با قطعیت بیشتر در بزرگی و در عظمت حقیقیِ کاراکترِ راستینِ بقا یابنده رشد خواهید کرد.</p>
<div class="c1">
<h4 style="direction:rtl">7- خدمت سِکِنافیمها</h4></div>

<p style="direction:rtl">  منشأ و ستاد مرکزی سِکنافیمها در پایتخت ابرجهانها است، اما آنها با همیاران رابطشان از کرانه&zwnj;های بهشت تا کرات تکاملی فضا تردد می&zwnj;کنند. آنها به عنوان دستیاران ارزشمند به اعضای مجامع مشورتی ابردولتها خدمت می&zwnj;کنند و برای استقرارگاههای ویژۀ یوورسا کمک بزرگی هستند: دانشجویان ستاره شناسی، توریستهای هزاره&zwnj;ای، ناظران آسمانی، و شمار زیادی از دیگران، از جمله موجودات فراز یابنده که در انتظار انتقال به هاونا هستند. قدمای ایامها از به کار گماردن برخی از سکنافیمهای اولیه برای کمک به مخلوقات فراز یابنده&zwnj;ای که در چهار صد و نود کرات مطالعاتیِ گرداگرد یوورسا اقامت دارند شادمان می&zwnj;شوند، و همچنین در اینجا بسیاری از رسته&zwnj;های دوم و سوم به عنوان آموزگار خدمت می&zwnj;کنند&zwnj;. این اقمار یوورسا مدارس پایانی جهانهای زمان هستند که درسهای آمادگی برای هفت دانشگاه مداری هاونا را ارائه می&zwnj;کنند.</p>
<p style="direction:rtl">  از میان سه رستۀ سکنافیمها، گروه سوم که به مسئولین فراز یابنده وصل هستند به گسترده&zwnj;ترین نحو به مخلوقات فراز یابندۀ زمان خدمت می&zwnj;کنند. شما به زودی پس از خروج خود از یورنشیا در موعد مناسب با آنها دیدار خواهید داشت، گر چه آزادانه از خدمات آنها استفاده نخواهید کرد تا این که به کرات اقامت موقت در اروانتان برسید. شما هنگامی که در طول اقامت موقت خود در کرات آموزشی یوورسا با آنها به طور کامل آشنا شدید از مصاحبت با آنها لذت خواهید برد.</p>
<p style="direction:rtl">  این سکنافیمهای ردۀ سوم، صرفه&zwnj;جویان زمان، محدود کنندگان فضا، کاشفان خطا، آموزگاران وفادار، و راهنمایان ابدی &mdash; علامات زندۀ اطمینان الهی &mdash; می&zwnj;باشند که در چهارراههای زمان با بخشش قرار داده شده&zwnj;اند، تا در آنجا گامهای رهنوردان مشتاق را در لحظات ابهام زیاد و عدم اطمینانِ معنوی هدایت کنند. شما مدتها پیش از رسیدن به دروازه&zwnj;های کمال شروع خواهید نمود که به ابزار ربانیت دسترسی یابید و با تکنیکهای الوهیت تماس برقرار سازید. از هنگامی که شما در کرۀ آغازین قصر وارد می&zwnj;شوید تا وقتی که چشمان خود را در آمادگی برای انتقال به بهشت در خواب هاونا می&zwnj;بندید، به طور فزاینده خود را از کمک اضطراری این موجودات شگفت&zwnj;انگیز بهره&zwnj;مند می&zwnj;سازید. آنها به طور کامل و آزادانه منعکس کنندۀ دانش قطعی و خرد بی چون و چرای آن رهنوردان ایمن و قابل اتکایی هستند که در سفر طولانی به دروازه&zwnj;های کمال پیش از شما به آنجا رسیده&zwnj;اند.</p>
<p style="direction:rtl">  ما از امتیاز کامل بهره&zwnj;وری از این رستۀ فرشتگان بازتابگر در یورنشیا محروم هستیم. آنها دیدارگران مکرر در کرۀ شما هستند که شخصیتهایی را که در مأموریت هستند همراهی می&zwnj;کنند، اما آنها نمی&zwnj;توانند در اینجا به طور آزادانه عمل نمایند. این کره هنوز تحت قرنطینۀ جزئی روحی قرار دارد، و برخی از مدارهایی که برای خدمات آنها ضروری است در حال حاضر در اینجا وجود ندارند. هنگامی که کرۀ شما بار دیگر به مدارهای بازتابگرانۀ مربوطه بازمی&zwnj;گردد، بخش عمدۀ کار ارتباطات بین سیاره&zwnj;ای و بین جهانی به اندازۀ زیاد ساده و تسریع خواهد شد. به دلیل این محدودیت کارکردیِ همکاران بازتابگر آنها، کارکنان آسمانی در یورنشیا با مشکلات متعددی مواجه هستند. اما ما به رغم محرومیت محلی خود از بسیاری از خدمات این موجودات شگفت&zwnj;انگیز، آینه&zwnj;های زندۀ فضا و فراتابهای وجود زمان با در دست داشتن این عوامل با شادمانی به انجام کارهای خود ادامه می&zwnj;دهیم.</p>
<p style="direction:rtl">  [مسئولیت این مقاله به عهدۀ یک پیام&zwnj;آور توانمند یوورسا است.]</p>
</body>
</html>
