<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 30 - صیتهای جهان بزرگ</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">نسخۀ پیشنویس</span></h1>
</div>
 <div class="c1">
 <h1 style="direction:rtl">کتاب یورنشیا</h1>
</div>
<div class="c1">
<h2 style="direction:rtl">مقالۀ 30</h2>
</div>
<div class="c1">
<h3 style="direction:rtl">شخصیتهای جهان بزرگ</h3>
</div>

<p style="direction:rtl">  شخصیتها و وجودهای غیرشخصی که اکنون در بهشت و در جهان بزرگ عمل می&zwnj;کنند در بر گیرندۀ یک تعداد تقریباً نامحدودی از موجودات زنده می&zwnj;باشند. حتی تعداد رسته&zwnj;ها و انواع اصلی آنها تخیل بشری را در شگفتی فرو می&zwnj;برد، تا چه رسد به انواع فرعی و تنوعات بیشمار. با این وجود مطلوب است که چیزی از دو طبقه&zwnj;بندی بنیادین از موجودات زنده عرضه شود &mdash; نشانی از طبقه&zwnj;بندی بهشتی و خلاصه&zwnj;ای از ثبت شخصیت در یوورسا.</p>
<p style="direction:rtl">  فرموله نمودن طبقه&zwnj;بندیهای جامع و کاملاً منسجم از شخصیتهای جهان بزرگ میسر نیست، زیرا <em>کلیۀ</em> گروهها آشکار نشده&zwnj;اند. به مقالات بیشمار دیگری نیاز است که آشکارسازی مورد نیازِ بیشتر برای طبقه&zwnj;بندی سیستماتیک کلیۀ گروهها صورت گیرد. این بسط مفهومی به سختی مطلوب است، زیرا انسانهای اندیشمند هزار سال آینده را از آن محرک گمان پردازی خلاق که این مفاهیمِ بخشاً آشکار شده فراهم می&zwnj;سازد محروم خواهد ساخت. بهتر این است که انسان از آشکارسازی بیش از حد برخوردار نگردد، زیرا این کار قوۀ تخیل را خفه می&zwnj;کند.</p>
<div class="c1">
<h4 style="direction:rtl">1- طبقه&zwnj;بندی بهشتی موجودات زنده</h4></div>

<p style="direction:rtl">  موجودات زنده در بهشت مطابق رابطۀ ذاتی و کسب شده با الوهیتهای بهشت طبقه&zwnj;بندی شده&zwnj;اند. در طول گردهماییهای بزرگ جهان مرکزی و ابرجهانها، آنهایی که حضور دارند اغلب مطابق منشأ خود بدین صورت گروهبندی می&zwnj;شوند: آنهایی که از منشأ سه&zwnj;گانه هستند، یا حاوی نیل به تثلیث می&zwnj;باشند؛ آنهایی که از منشأ دوگانه هستند؛ و آنهایی که از منشأ یگانه برخوردارند. مشکل است که طبقه&zwnj;بندی بهشتی موجودات زنده را برای ذهن انسان تفسیر نمود، اما ما اجازه داریم که طبقه&zwnj;بندیهای زیرین را عرضه کنیم:</p>
<p style="direction:rtl">  I- <em>موجودات سه&zwnj;گانه منشأ.</em> موجوداتی که توسط کلیۀ سه الوهیت بهشت آفریده شده&zwnj;اند، یا به این شکل و یا به صورت تثلیث، به همراه سپاه تثلیث یافته&zwnj;ای که نامشان به کلیۀ گروههای موجودات تثلیث یافته، آشکار شده و آشکار نشده، اشاره دارد.</p>
<p style="direction:rtl">  A-<em> ارواح متعالی.</em></p>

<p style="direction:rtl">  1- هفت روح استاد.</p>
<p style="direction:rtl">  2- هفت مدیر عالی اجرایی.</p>
<p style="direction:rtl">  3- هفت رستۀ ارواح بازتابگر.</p>

<p style="direction:rtl">  B- <em>پسران ثابت تثلیث.</em></p>

<p style="direction:rtl">  1- اسرار سه&zwnj;گانۀ تعالیت.</p>
<p style="direction:rtl">  2- جاودانه&zwnj;های ایامها.</p>
<p style="direction:rtl">  3- قدمای ایامها.</p>
<p style="direction:rtl">  4- کمالهای ایامها.</p>
<p style="direction:rtl">  5- جدیدهای ایامها.</p>
<p style="direction:rtl">  6- اتحادهای ایامها.</p>
<p style="direction:rtl">  7- مؤمنان ایامها.</p>
<p style="direction:rtl">  8- کامل کنندگان خرد.</p>
<p style="direction:rtl">  9- مشاوران الهی.</p>
<p style="direction:rtl">  10- بازرسان جهانی.</p>

<p style="direction:rtl">  C-<em> موجودات تثلیث منشأ و تثلیث یافته.</em></p>

<p style="direction:rtl">  1- پسران آموزگار تثلیث.</p>
<p style="direction:rtl">  2- ارواح الهام یافتۀ تثلیث.</p>
<p style="direction:rtl">  3- بومیان هاوُنا.</p>
<p style="direction:rtl">  4- شهروندان بهشت.</p>
<p style="direction:rtl">  5- موجودات آشکار نشدۀ تثلیث منشأ.</p>
<p style="direction:rtl">  6- موجودات آشکار نشدۀ با الوهیت تثلیث یافته.</p>
<p style="direction:rtl">  7- پسران تثلیث یافتۀ پیشرفت.</p>
<p style="direction:rtl">  8- پسران تثلیث یافتۀ انتخابی.</p>
<p style="direction:rtl">  9- پسران تثلیث یافتۀ کمال.</p>
<p style="direction:rtl">  10- پسران مخلوق &ndash; تثلیث یافته.</p>

<p style="direction:rtl">  II- <em>موجودات دوگانه منشأ.</em> آنهایی که در هر یک از دو الوهیت بهشت منشأ دارند و یا در غیر اینصورت توسط هر یک از دو موجودی که از تبار مستقیم یا غیرمستقیم الوهیتهای بهشت می&zwnj;باشند آفریده شده&zwnj;اند.</p>
<p style="direction:rtl">  A- <em>رسته&zwnj;های فرود یابنده.</em></p>

<p style="direction:rtl">  1- پسران آفریننده.</p>
<p style="direction:rtl">  2- پسران مجیستریال.</p>
<p style="direction:rtl">  3- ستارگان تابان و بامداد.</p>
<p style="direction:rtl">  4- ملک صادقهای پدر.</p>
<p style="direction:rtl">  5- ملک صادقها.</p>
<p style="direction:rtl">  6- وُراندادِکها.</p>
<p style="direction:rtl">  7- لانوناندِکها.</p>
<p style="direction:rtl">  8- ستارگان تابناک عصر.</p>
<p style="direction:rtl">  9- فرشتگان اعظم.</p>
<p style="direction:rtl">  10- حاملین حیات.</p>
<p style="direction:rtl">  11- مددکاران آشکار نشدۀ جهان.</p>
<p style="direction:rtl">  12- پسران آشکار نشدۀ خداوند.</p>

<p style="direction:rtl">  B- <em>رسته&zwnj;های ثابت.</em></p>

<p style="direction:rtl">  1- اَبندانتِرها.</p>
<p style="direction:rtl">  2- سوسِیشیاها.</p>
<p style="direction:rtl">  3- یونیویتِیشیاها.</p>
<p style="direction:rtl">  4- اِسپیرانگاها.</p>
<p style="direction:rtl">  5- موجودات آشکار نشدۀ دوگانه منشأ.</p>

<p style="direction:rtl">  C- <em>رسته&zwnj;های فراز یابنده.</em></p>

<p style="direction:rtl">  1- انسانهای با تنظیم کننده پیوند یافته.</p>
<p style="direction:rtl">  2- انسانهای با پسر پیوند یافته.</p>
<p style="direction:rtl">  3- انسانهای با روح پیوند یافته.</p>
<p style="direction:rtl">  4- بینابینیهای انتقال یافته به دنیای بعد.</p>
<p style="direction:rtl">  5- فراز یابندگان آشکار نشده.</p>

<p style="direction:rtl">  III- <em>موجودات یگانه منشأ.</em> آنهایی که در هر یک از الوهیتهای بهشت منشأ دارند و یا در غیر این صورت توسط هر موجودی آفریده شده&zwnj;اند که از تبار مستقیم یا غیرمستقیم از الوهیتهای بهشت است.</p>
<p style="direction:rtl">  A- <em>ارواح متعالی.</em></p>

<p style="direction:rtl">  1- پیام&zwnj;آوران گرانش.</p>
<p style="direction:rtl">  2- هفت روح مدارهای هاونا.</p>
<p style="direction:rtl">  3- یاوران دوازده&zwnj;گانۀ مدارهای هاونا.</p>
<p style="direction:rtl">  4- مددکاران بازتابگر تصویر.</p>
<p style="direction:rtl">  5- ارواح مادر جهان.</p>
<p style="direction:rtl">  6- ارواح هفتگانۀ یاور ذهن.</p>
<p style="direction:rtl">  7- موجودات آشکار نشدۀ ربانی منشأ.</p>

<p style="direction:rtl">  B- <em>رسته&zwnj;های فراز یابنده.</em></p>

<p style="direction:rtl">  1- تنظیم کنندگان شخصیت یافته.</p>
<p style="direction:rtl">  2- پسران فراز یابندۀ ماتریال.</p>
<p style="direction:rtl">  3- سرافیمهای تکاملی.</p>
<p style="direction:rtl">  4- کروبیان تکاملی.</p>
<p style="direction:rtl">  5- فراز یابندگان آشکار نشده.</p>

<p style="direction:rtl">  C- <em>خانوادۀ روح بیکران.</em></p>

<p style="direction:rtl">  1- پیام&zwnj;آوران منفرد.</p>
<p style="direction:rtl">  2- سرپرستان مدار جهان.</p>
<p style="direction:rtl">  3- مدیران سرشماری.</p>
<p style="direction:rtl">  4- مددکاران شخصی روح بیکران.</p>
<p style="direction:rtl">  5- بازرسان دستیار.</p>
<p style="direction:rtl">  6- نگاهبانان مباشر.</p>
<p style="direction:rtl">  7- راهنمایان فارغ&zwnj;التحصیلی.</p>
<p style="direction:rtl">  8- سرویتالهای هاونا.</p>
<p style="direction:rtl">  9- آشتی دهندگان جهانی.</p>
<p style="direction:rtl">  10- یاران مورانشیا.</p>
<p style="direction:rtl">  11- سوپرنافیمها.</p>
<p style="direction:rtl">  12- سکنافیمها.</p>
<p style="direction:rtl">  13- ترشیافیمها.</p>
<p style="direction:rtl">  14- آمنیافیمها.</p>
<p style="direction:rtl">  15- سرافیمها.</p>
<p style="direction:rtl">  16- کروبیان و سَنوبیان.</p>
<p style="direction:rtl">  17- موجودات آشکار نشدۀ روح منشأ.</p>
<p style="direction:rtl">  18- هفت مدیر عالی نیرو.</p>
<p style="direction:rtl">  19- مراکز عالی نیرو.</p>
<p style="direction:rtl">  20- کنترلگران استاد فیزیکی.</p>
<p style="direction:rtl">  21- سرپرستان نیروی مورانشیا.</p>

<p style="direction:rtl">  IV- <em>موجودات منتج شدۀ تعالی&zwnj;گرا.</em> در بهشت یک سپاه عظیمی از موجودات تعالی&zwnj;گرا یافت می&zwnj;شوند که منشأشان معمولاً برای جهانهای زمان و فضا فاش نمی&zwnj;شود، تا این که آنها در نور و حیات استقرار یابند. این تعالی&zwnj;گرایان نه آفریننده هستند و نه مخلوق؛ آنها فرزندان <em>منتج شدۀ</em> ربانیت، غائیت، و ابدیت هستند. این &rdquo;منتج شدگان&ldquo; نه متناهی هستند و نه نامتناهی &mdash; آنها <em>ابسونایت</em> هستند؛ و ابسونیتی نه بیکرانی است و نه مطلق بودن.</p>
<p style="direction:rtl">  این آفریده نشده&zwnj;های غیرآفریننده همواره به تثلیث بهشت وفادار هستند و مطیع غائی می&zwnj;باشند. آنها در چهار سطح غائیِ فعالیت شخصیتی وجود دارند و در هفت سطح ابسونایت در دوازده بخش بزرگ که هر یک شامل هزار بخش از گروههای اصلی کاری که هر یک هفت طبقه هستند عمل می&zwnj;کنند. این موجودات منتج شده شامل رسته&zwnj;های زیرین می&zwnj;باشند:</p>

<p style="direction:rtl">  1- آرشیتکتهای جهان بنیادین.</p>
<p style="direction:rtl">  2- ثبت کنندگان تعالی&zwnj;گرا.</p>
<p style="direction:rtl">  3- تعالی&zwnj;گرایان دیگر.</p>
<p style="direction:rtl">  4- سازمان دهندگان اولیۀ منتج شدۀ استاد نیرو.</p>
<p style="direction:rtl">  5- سازمان دهندگان متعالی دستیار استاد نیرو.</p>

<p style="direction:rtl">  خداوند، به عنوان یک ابرشخص، منتج می&zwnj;شود؛ خداوند به عنوان یک شخص می&zwnj;آفریند؛ خداوند به عنوان یک پیش&zwnj;شخص به اجزاء کوچکتر تقسیم می&zwnj;شود؛ و چنین جزء تنظیم کنندۀ خودش روان روحی را مطابق انتخاب داوطلبانۀ شخصیتی و از طریق عمل پدرانۀ خداوند که به عنوان یک پدر به چنین مخلوق انسانی عطا شده است در ذهن مادی و انسانی تکامل می&zwnj;بخشد.</p>
<p style="direction:rtl">  V- <em>وجودهای تقسیم شدۀ الوهیت.</em> این رسته از وجود زنده که منشأ در پدر جهانی دارد، به بهترین نحو توسط تنظیم کنندگان فکر نشان داده می&zwnj;شود، گر چه این وجودها به هیچ وجه تنها قطعات واقعیت پیش شخصیِ اولین منبع و مرکز نیستند. کارکردهای اجزای غیر از تنظیم کننده چندگانه هستند و به قدر اندکی شناخته شده&zwnj;اند. پیوند با یک تنظیم کننده یا قطعۀ دیگری از این نوع، مخلوق را یک موجود <em>با پدر پیوند یافته</em> می&zwnj;سازد.</p>
<p style="direction:rtl">  قطعات روحِ پیش ذهنِ سومین منبع و مرکز، گر چه به سختی با اجزای پدر قابل مقایسه هستند، باید در اینجا ثبت شوند. چنین وجودهایی به اندازۀ بسیار زیاد متفاوت از تنظیم کنندگان هستند. آنها بدین شکل در اسپیریتینگتون اقامت ندارند، و نیز بدین صورت مدارهای ذهنی &ndash; گرانشی را نمی​پیمایند. آنها همچنین در طول زندگی در جسم در مخلوقات انسانی اقامت ندارند. آنها همچون تنظیم کنندگان، پیش شخصی نیستند، اما این قطعات پیش ذهنی روحی به برخی از انسانهای در حال بقا اعطا می​شوند، و علاوه بر آن در مقایسه با انسانهای با تنظیم کننده پیوند یافته، پیوند آنها را <em>انسانهای با روح پیوند یافته</em> می​سازد.</p>
<p style="direction:rtl">  باز، آنچه که توصیفش مشکل&zwnj;تر است، روح فردیت یافتۀ یک پسر آفریننده است، که پیوند با آن مخلوق را یک <em>انسان با پسر پیوند یافته</em> می&zwnj;سازد. و باز قطعات دیگری از الوهیت وجود دارند.</p>
<p style="direction:rtl">  VI- <em>موجودات فوق شخصی.</em> گروه عظیمی از موجودات غیرشخصی وجود دارند که از منشأ الهی برخوردارند و در جهان جهانها خدمت چندگانه دارند. برخی از این موجودات در کرات بهشتی پسر ساکنند؛ دیگران، مثل نمایندگان فوق شخصی پسر جاودان، در جاهای دیگر مورد مواجهه واقع می&zwnj;شوند. بیشتر آنها در این روایات ذکر نشده&zwnj;اند، و کاملاً بیهوده است که برای مخلوقات <em>شخصی</em> به توصیف آنها مبادرت شود.</p>
<p style="direction:rtl">  VII- <em>رسته&zwnj;های طبقه&zwnj;بندی نشده و آشکار نشده.</em> در طول عصر کنونی جهان ممکن نیست که تمامی موجودات، شخصی یا غیر آن، را در محدودۀ طبقه&zwnj;بندیهایی که به عصر کنونی جهان مربوط می&zwnj;شود قرار داد؛ و تمامی این گروه&zwnj;بندیها&zwnj; نیز در این روایات آشکار نشده&zwnj;اند. از این رو رسته&zwnj;های بیشماری از این لیستها حذف شده&zwnj;اند. موارد زیرین را مورد ملاحظه قرار دهید:</p>

<p style="direction:rtl">  به اوج رسانندگان سرنوشت جهان.</p>
<p style="direction:rtl">  قائم مقامان شایستۀ غائی.</p>
<p style="direction:rtl">  سرپرستان کامل متعالی.</p>
<p style="direction:rtl">  عوامل آشکار نشدۀ خلاق قدمای ایامها.</p>
<p style="direction:rtl">  مجستانِ بهشت.</p>
<p style="direction:rtl">  رابطهای بی&zwnj;نام بازتابگر مجستان.</p>
<p style="direction:rtl">  رسته&zwnj;های میدسونایتِ جهانهای محلی.</p>

<p style="direction:rtl">  لزومی ندارد که هیچ اهمیت ویژه&zwnj;ای به لیست گذاری این رسته&zwnj;ها جمعاً وصل شود، به جز این که هیچیک از آنها، آنطور که در اینجا آشکار شده&zwnj;اند، در طبقه&zwnj;بندی بهشت ظاهر نمی&zwnj;شوند. اینها تعداد اندکِ طبقه&zwnj;بندی نشده هستند؛ شما تازه باید راجع به تعداد زیاد آشکار نشده آگاهی یابید.</p>
<p style="direction:rtl">  ارواح وجود دارند: وجودهای روحی، حضورهای روحی، ارواح شخصی، ارواح پیش شخصی، ارواح فوق شخصی، موجودات روحی، شخصیتهای روحی &mdash; اما نه زبان انسانی و نه خرد انسانی مکفی نیستند. با این وجود ما می&zwnj;توانیم بیان کنیم که هیچ شخصیت حاوی &rdquo;ذهن خالص&ldquo; وجود ندارد؛ هیچ وجودی از شخصیت برخوردار نیست مگر این که از طریق خداوند که روح است از این عطیه برخوردار گشته باشد. هر وجود ذهنی که با انرژی روحی یا فیزیکی مربوط نباشد یک شخصیت نیست. اما به همان صورت که شخصیتهای روحیِ حاوی ذهن وجود دارند، شخصیتهای ذهنی وجود دارند که از روح برخوردار هستند. مجستان و همیاران او نمونه&zwnj;های نسبتاً خوبی از موجوداتی هستند که تحت استیلای ذهن قرار دارند، اما نمونه&zwnj;های بهتری از این نوع شخصیت وجود دارند که برای شما ناشناخته&zwnj;اند. حتی رسته&zwnj;های کامل آشکار نشده&zwnj;ای از این <em>شخصیتهای ذهنی</em> وجود دارند، اما آنها همیشه با روح مربوط هستند. برخی مخلوقات آشکار نشدۀ دیگری وجود دارند که می&zwnj;توانند <em>شخصیتهای انرژی ذهنی و فیزیکی</em> نام گیرند. این نوع موجود نسبت به گرانش روحی واکنشمند نیست، اما با این وجود یک شخصیت حقیقی است، و در قلمرو مدار پدر است.</p>
<p style="direction:rtl">  این مقالات داستان مخلوقات زنده، آفرینندگان، منجر شدگان، و باز سوا از آن موجودات وجودگرا را که در انبوه جهانهای زمان و در جهان مرکزیِ ابدیت زندگی و پرستش و خدمت می&zwnj;کنند تماماً توصیف نمی&zwnj;کند، و حتی نمی&zwnj;تواند شروع به تکمیل توصیف آنها کند. شما انسانها شخص هستید؛ از این رو ما می&zwnj;توانیم موجوداتی را که <em>شخصیت یافته&zwnj;اند</em> توصیف کنیم، اما یک موجود <em>ابسونایتی شده</em> چگونه می&zwnj;تواند به شما توضیح داده شود؟</p>
<div class="c1">
<h4 style="direction:rtl">2- ثبت شخصیت در یوورسا</h4></div>

<p style="direction:rtl">  خانوادۀ الهی موجودات زنده در هفت بخش بزرگ در یوورسا ثبت شده است:</p>

<p style="direction:rtl">  1- الوهیتهای بهشت.</p>
<p style="direction:rtl">  2- ارواح متعالی.</p>
<p style="direction:rtl">  3- موجودات تثلیث منشأ.</p>
<p style="direction:rtl">  4- پسران خداوند.</p>
<p style="direction:rtl">  5- شخصیتهای روح بیکران.</p>
<p style="direction:rtl">  6- مدیران نیروی جهان.</p>
<p style="direction:rtl">  7- سپاه شهروندان دائم.</p>

<p style="direction:rtl">  این گروه از مخلوقات دارای اراده به طبقات بیشمار و بخشهای فرعی تقسیم شده&zwnj;اند. با این وجود ارائۀ این طبقه&zwnj;بندی از شخصیتهای جهان بزرگ عمدتاً به آن رسته&zwnj;هایی از موجودات هوشمند می&zwnj;پردازد که در این نوشته&zwnj;ها آشکار شده&zwnj;اند، و بیشتر آنها در تجربۀ فرازگرایانۀ انسانهای زمان در صعود تدریجی&zwnj;شان به بهشت مورد مواجهه واقع خواهند شد. فهرستهای زیر رسته&zwnj;های عظیم موجودات جهان را که سوا از طرح صعود انسانی کارشان را پیش می&zwnj;برند ذکر نمی&zwnj;کنند.</p>
<p style="direction:rtl">  I-<em>الوهیتهای بهشت.</em></p>

<p style="direction:rtl">  1- پدر جهانی.</p>
<p style="direction:rtl">  2- پسر جاودان.</p>
<p style="direction:rtl">  3- روح بیکران.</p>

<p style="direction:rtl">  II-<em>ارواح متعالی.</em></p>

<p style="direction:rtl">  1- هفت روح استاد.</p>
<p style="direction:rtl">  2- هفت مدیر عالی اجرایی.</p>
<p style="direction:rtl">  3- هفت گروه ارواح بازتابگر.</p>
<p style="direction:rtl">  4- مددکاران بازتابگر تصویر.</p>
<p style="direction:rtl">  5- هفت روح مدارها.</p>
<p style="direction:rtl">  6- ارواح آفرینشگر جهان محلی.</p>
<p style="direction:rtl">  7- ارواح یاور ذهن.</p>

<p style="direction:rtl">  III- <em>موجودات تثلیث منشأ.</em></p>

<p style="direction:rtl">  1- اسرار سه&zwnj;گانۀ تعالیت.</p>
<p style="direction:rtl">  2- جاودانه&zwnj;های ایامها.</p>
<p style="direction:rtl">  3- قدمای ایامها.</p>
<p style="direction:rtl">  4- کمالهای ایامها.</p>
<p style="direction:rtl">  5- جدیدهای ایامها.</p>
<p style="direction:rtl">  6- اتحادهای ایامها.</p>
<p style="direction:rtl">  7- مؤمنان ایامها.</p>
<p style="direction:rtl">  8- پسران آموزگار تثلیث.</p>
<p style="direction:rtl">  9- کامل کنندگان خرد.</p>
<p style="direction:rtl">  10- مشاوران الهی.</p>
<p style="direction:rtl">  11- بازرسان جهانی.</p>
<p style="direction:rtl">  12- ارواح الهام یافتۀ تثلیث.</p>
<p style="direction:rtl">  13- بومیان هاونا.</p>
<p style="direction:rtl">  14- شهروندان هاونا.</p>

<p style="direction:rtl">  IV- <em>پسران خداوند.</em></p>
<p style="direction:rtl">  A- <em>پسران فرود یابنده.</em></p>

<p style="direction:rtl">  1- پسران آفریننده &mdash; میکائیلها.</p>
<p style="direction:rtl">  2- پسران مجیستریال &mdash; آونالها.</p>
<p style="direction:rtl">  3- پسران آموزگار تثلیث &mdash; دِینالها.</p>
<p style="direction:rtl">  4- پسران ملک صادق.</p>
<p style="direction:rtl">  5- پسران وُراندادِک.</p>
<p style="direction:rtl">  6- پسران لانوناندک.</p>
<p style="direction:rtl">  7- پسران حامل حیات.</p>

<p style="direction:rtl">  B- <em>پسران فراز یابنده.</em></p>

<p style="direction:rtl">  1- انسانهای با پدر پیوند یافته.</p>
<p style="direction:rtl">  2- انسانهای با پسر پیوند یافته.</p>
<p style="direction:rtl">  3- انسانهای با روح پیوند یافته.</p>
<p style="direction:rtl">  4- سرافیمهای تکاملی.</p>
<p style="direction:rtl">  5- پسران فراز یابندۀ ماتریال.</p>
<p style="direction:rtl">  6- بینابینیهای انتقال یافته به دنیای دیگر.</p>
<p style="direction:rtl">  7- تنظیم کنندگان شخصیت یافته.</p>

<p style="direction:rtl">  C- <em>پسران تثلیث یافته.</em></p>

<p style="direction:rtl">  1- پیام&zwnj;آوران توانمند.</p>
<p style="direction:rtl">  2- آنهایی که در اتوریتۀ بالا هستند.</p>
<p style="direction:rtl">  3- آنهایی که بدون نام و شماره هستند.</p>
<p style="direction:rtl">  4- سرپرستان تثلیث یافته.</p>
<p style="direction:rtl">  5- سفیران تثلیث یافته.</p>
<p style="direction:rtl">  6- نگاهبانان آسمانی.</p>
<p style="direction:rtl">  7- یاوران والای پسر.</p>
<p style="direction:rtl">  8- پسران فراز یابندۀ تثلیث یافته.</p>
<p style="direction:rtl">  9- پسران تثلیث یافتۀ بهشت &ndash; هاونا.</p>
<p style="direction:rtl">  10- پسران تثلیث یافتۀ سرنوشت.</p>

<p style="direction:rtl">   V- <em>شخصیتهای روح بیکران.</em></p>
<p style="direction:rtl">  A- <em>شخصیتهای بالاتر روح بیکران.</em></p>

<p style="direction:rtl">  1- پیام&zwnj;آوران منفرد.</p>
<p style="direction:rtl">  2- سرپرستان مدار جهان.</p>
<p style="direction:rtl">  3- مدیران سرشماری.</p>
<p style="direction:rtl">  4- مددکاران شخصی روح بیکران.</p>
<p style="direction:rtl">  5- بازرسان دستیار.</p>
<p style="direction:rtl">  6- نگاهبانان مباشر.</p>
<p style="direction:rtl">  7- راهنمایان فارغ&zwnj;التحصیلی.</p>

<p style="direction:rtl">  B- <em>سپاهیان پیام&zwnj;آور فضا.</em></p>

<p style="direction:rtl">  1- سرویتالهای هاونا.</p>
<p style="direction:rtl">  2- آشتی دهندگان جهانی.</p>
<p style="direction:rtl">  3- مشاوران تکنیکی.</p>
<p style="direction:rtl">  4- نگاهدارندگان نگارشات در بهشت.</p>
<p style="direction:rtl">  5- نگارشگران آسمانی.</p>
<p style="direction:rtl">  6- یاران مورانشیا.</p>
<p style="direction:rtl">  7- یاران بهشت.</p>

<p style="direction:rtl">  C- <em>ارواح خادم.</em></p>

<p style="direction:rtl">  1- سوپرنافیمها.</p>
<p style="direction:rtl">  2- سکنافیمها.</p>
<p style="direction:rtl">  3- ترشیافیمها.</p>
<p style="direction:rtl">  4- آمنیافیمها.</p>
<p style="direction:rtl">  5- سرافیمها.</p>
<p style="direction:rtl">  6- کروبیان و سنوبیان.</p>
<p style="direction:rtl">  7- بینابینیها.</p>

<p style="direction:rtl">  VI- <em>مدیران نیروی جهان.</em></p>
<p style="direction:rtl">  A- <em>هفت مدیر عالی نیرو.</em></p>
<p style="direction:rtl">  B- <em>مراکز عالی نیرو.</em></p>

<p style="direction:rtl">  1- سرپرستان عالی مرکز.</p>
<p style="direction:rtl">  2- مراکز هاونا.</p>
<p style="direction:rtl">  3- مراکز ابرجهان.</p>
<p style="direction:rtl">  4- مراکز جهان محلی.</p>
<p style="direction:rtl">  5- مراکز کوکبه.</p>
<p style="direction:rtl">  6- مراکز سیستم.</p>
<p style="direction:rtl">  7- مراکز طبقه&zwnj;بندی نشده.</p>

<p style="direction:rtl">  C- <em>کنترلگران استاد فیزیکی.</em></p>

<p style="direction:rtl">  1- مدیران دستیار نیرو.</p>
<p style="direction:rtl">  2- کنترلگران مکانیکی.</p>
<p style="direction:rtl">  3- تبدیلگران انرژی.</p>
<p style="direction:rtl">  4- فرستندگان انرژی.</p>
<p style="direction:rtl">  5- پیوند دهندگان اولیه.</p>
<p style="direction:rtl">  6- تفکیک کنندگان ثانویه.</p>
<p style="direction:rtl">  7- فراندالانکها و کرونولدکها.</p>

<p style="direction:rtl">  D-<em> سرپرستان نیروی مورانشیا.</em></p>

<p style="direction:rtl">  1- تنظیم کنندگان مدار.</p>
<p style="direction:rtl">  2- هماهنگ کنندگان سیستم.</p>
<p style="direction:rtl">  3- سرپرستان سیاره&zwnj;ای.</p>
<p style="direction:rtl">  4- کنترلگران جمعی.</p>
<p style="direction:rtl">  5- ثبات دهندگان رابط.</p>
<p style="direction:rtl">  6- دسته&zwnj;بندی کنندگان انتخابی.</p>
<p style="direction:rtl">  7- ثبت کنندگان دستیار.</p>

<p style="direction:rtl">  VII- <em>سپاه شهروندی دائم.</em></p>

<p style="direction:rtl">  1- بینابینیهای سیاره&zwnj;ای.</p>
<p style="direction:rtl">  2- پسران رستۀ آدم در سیستمها.</p>
<p style="direction:rtl">  3- یونیویتیشیاهای کوکبه.</p>
<p style="direction:rtl">  4- سوسیشیاهای جهان محلی.</p>
<p style="direction:rtl">  5- انسانهای با روح پیوند یافتۀ جهانهای محلی.</p>
<p style="direction:rtl">  6- اَبندانتِرهای ابرجهان.</p>
<p style="direction:rtl">  7- انسانهای با پسر پیوند یافتۀ ابرجهانها.</p>
<p style="direction:rtl">  8- بومیان هاونا.</p>
<p style="direction:rtl">  9- بومیان کرات بهشتی روح.</p>
<p style="direction:rtl">  10- بومیان کرات بهشتی پدر.</p>
<p style="direction:rtl">  11- شهروندان آفریده شدۀ بهشت.</p>
<p style="direction:rtl">  12- شهروندان انسانیِ با تنظیم کننده پیوند یافتۀ بهشت.</p>

<p style="direction:rtl">  این طبقه&zwnj;بندیِ کاریِ شخصیتهای جهانها است که در کرۀ ستاد مرکزی یوورسا ثبت شده&zwnj;اند.</p>
<p style="direction:rtl">  <em>گروههای ترکیبی شخصیتها</em>. در یوورسا اسناد گروههای بیشمار دیگری از موجودات هوشمند وجود دارد، موجوداتی که همچنین از نزدیک به سازمان و دولت جهان بزرگ مربوط هستند. در میان این رسته&zwnj;ها سه گروه از شخصیتهای ترکیبی زیرین وجود دارند:</p>
<p style="direction:rtl">  A- <em>سپاه بهشتی نهایت.</em></p>

<p style="direction:rtl">  1- سپاه پایان دهندگان انسانی.</p>
<p style="direction:rtl">  2- سپاه پایان دهندگان بهشت.</p>
<p style="direction:rtl">  3- سپاه پایان دهندگان تثلیث یافته.</p>
<p style="direction:rtl">  4- سپاه پایان دهندگان مشترک تثلیث یافته.</p>
<p style="direction:rtl">  5- سپاه پایان دهندگان هاونا.</p>
<p style="direction:rtl">  6- سپاه پایان دهندگان متعالی.</p>
<p style="direction:rtl">  7- سپاه پسران آشکار نشدۀ سرنوشت.</p>

<p style="direction:rtl">  سپاه انسانی نهایت در مقالۀ بعد و آخر از این سری مورد اشاره قرار می&zwnj;گیرد.</p>
<p style="direction:rtl">  <em>B- مددکاران جهان.</em></p>

<p style="direction:rtl">  1- ستارگان تابان و بامداد.</p>
<p style="direction:rtl">  2- ستارگان تابناک عصر.</p>
<p style="direction:rtl">  3- فرشتگان اعظم.</p>
<p style="direction:rtl">  4- دستیاران والامرتبه.</p>
<p style="direction:rtl">  5- مأموران عالی رتبه.</p>
<p style="direction:rtl">  6- ناظران آسمانی.</p>
<p style="direction:rtl">  7- آموزگاران کرات قصر.</p>
<p style="direction:rtl">  در کلیۀ کرات ستاد مرکزی جهانهای محلی و ابرجهانها هر دو، برای این موجودات که درگیر مأموریتهای مشخص برای پسران آفریننده، فرمانروایان جهان محلی، هستند تدارک دیده شده است. ما به این <em>مددکاران جهان</em> در یوورسا خوشامد می&zwnj;گوییم، اما هیچ اتوریته&zwnj;ای روی آنها نداریم. این فرستادگان تحت اتوریتۀ پسران آفریننده کارشان را به انجام می&zwnj;رسانند و مشاهدات خود را ادامه می&zwnj;دهند. فعالیتهای آنان در نوشتۀ مربوط به جهان محلی شما به طور کامل&zwnj;تر توصیف شده&zwnj; است.</p>

<p style="direction:rtl">  C- <em>هفت استقرارگاه توجه ویژه.</em></p>

<p style="direction:rtl">  1- دانشجویان ستاره شناس.</p>
<p style="direction:rtl">  2- هنروران سماوی.</p>
<p style="direction:rtl">  3- مدیران بازگشت.</p>
<p style="direction:rtl">  4- آموزشگران مدارس ضمیمه.</p>
<p style="direction:rtl">  5- سپاه گوناگون ذخیره.</p>
<p style="direction:rtl">  6- دیدارگران دانشجو.</p>
<p style="direction:rtl">  7- رهنوردان فراز یابنده.</p>

<p style="direction:rtl">  این هفت گروه از موجودات که بدین گونه سازماندهی شده و مورد سرپرستی واقع شده&zwnj;اند در کلیۀ کرات ستاد مرکزی از سیستمهای محلی تا پایتختهای ابرجهانها یافت خواهند شد، به ویژه در دومی. پایتختهای هفت ابرجهان مکانهای دیدار برای تقریباً کلیۀ طبقات و رسته&zwnj;های موجودات هوشمند می&zwnj;باشند. به استثنای گروههای بیشمار بهشتی &ndash; هاونایی، در اینجا مخلوقات دارای ارادۀ هر فاز از وجود می&zwnj;توانند مشاهده شوند و مورد مطالعه قرار گیرند.</p>
<div class="c1">
<h4 style="direction:rtl">3- کلنی&zwnj;های توجه ویژه</h4></div>

<p style="direction:rtl">  ساکنان هفت کلنی توجه ویژه ضمن این که در پیشبرد مأموریت&zwnj;هایشان و در اجرای تکالیف ویژه&zwnj;شان درگیرند، برای یک زمان طولانی&zwnj;تر یا کوتاه&zwnj;تر در کرات معماری شده اقامت می&zwnj;کنند. کار آنها را می&zwnj;توان به صورت زیر توصیف نمود:</p>

<p style="direction:rtl">  1- <em>دانشجویان ستاره</em>&zwnj;شناس، ستاره&zwnj;شناسان آسمانی، برمی&zwnj;گزینند که در کراتی نظیر یوورسا کار کنند، زیرا چنین کرات ساخته شدۀ ویژه معمولاً برای مشاهدات و محاسباتشان مطلوب هستند. یوورسا برای کار این کلنی به گونه&zwnj;ای مطلوب واقع شده است، نه فقط به دلیل مکان مرکزی آن، بلکه همچنین به این دلیل که هیچ خورشید غول&zwnj;آسای زنده یا مرده&zwnj;ای در نزدیکی آن واقع نشده که بتواند جریانات انرژی را مختل سازد. این دانشجویان به هیچ وجه با امور ابرجهان به طور ارگانیک مربوط نیستند؛ آنها صرفاً میهمان هستند.</p>
<p style="direction:rtl">  کلنی نجومی یوورسا شامل افرادی از بسیاری قلمروهای نزدیک، از جهان مرکزی، و حتی از نُرلاشیادِک می&zwnj;باشد. هر موجودی در هر کره در هر سیستم از هر جهان می&zwnj;تواند یک دانشجوی ستاره&zwnj;شناسی شود، و ممکن است آرزوی پیوستن به سپاهی از ستاره&zwnj;شناسان آسمانی را داشته باشد. تنها شرطها اینها هستند: زندگی مداوم و دانش مکفی از کرات فضا، به ویژه قوانین فیزیکی آنها پیرامون تکامل و کنترل. دانشجویان ستاره&zwnj;شناس الزام ندارند که برای ابد در این سپاه خدمت کنند، اما هیچکس که به این گروه پذیرفته شود نمی&zwnj;تواند کمتر از یک هزار سال به وقت یوورسا کناره&zwnj;گیری کند.</p>
<p style="direction:rtl">  تعداد نفرات کلنی ستاره بینان یوورسا اکنون بیش از یک میلیون است. این ستاره شناسان می&zwnj;آیند و می&zwnj;روند، گر چه برخی برای ادوار نسبتاً طولانی باقی می&zwnj;مانند. آنها با کمک انبوهی از ابزار مکانیکی و دستگاههای فیزیکی کار خود را انجام می&zwnj;دهند؛ آنها همچنین توسط پیام&zwnj;آوران منفرد و سایر اکتشاف کنندگان روحی به اندازۀ زیاد یاری می&zwnj;شوند. این ستاره شناسان آسمانی در کارشان در زمینۀ مطالعۀ ستارگان و بررسی فضا از تبدیلگران و فرستندگان زندۀ انرژی و نیز شخصیتهای بازتابگر دائماً استفاده می&zwnj;کنند. آنها کلیۀ اشکال و فازهای مادۀ فضایی و تجلیهای انرژی را مطالعه می&zwnj;کنند، و آنها درست همانقدر به کارکرد نیرو علاقمند هستند که به پدیده&zwnj;های ستاره&zwnj;ای می&zwnj;باشند. هیچ چیز در تمامی فضا از نگاه موشکافانۀ آنها نمی&zwnj;گریزد.</p>
<p style="direction:rtl">  کلنیهای مشابه ستاره شناسان در کرات ناحیه&zwnj;ایِ ستاد مرکزی ابرجهان و نیز در پایتختهای معماری شدۀ جهانهای محلی و بخشهای فرعی اداری آنها یافت می&zwnj;شوند. به جز در بهشت، دانش ذاتی نیست؛ فهم جهان فیزیکی عمدتاً به مشاهده و پژوهش وابسته است.</p>
<p style="direction:rtl">  2- <em>هنروران سماوی</em> در سرتاسر هفت ابرجهان خدمت می&zwnj;کنند. انسانهای فراز یابنده در دوران زندگانی مورانشیای جهان محلی تماس اولیۀ خود را با این گروهها برقرار می&zwnj;کنند، و در ارتباط با اینها این هنروران به طور کامل&zwnj;تری مورد بحث قرار خواهند گرفت.</p>
<p style="direction:rtl">  3- <em>مدیران بازگشت</em> ترویج کنندگان استراحت و مزاح هستند &mdash; بازگشت به خاطرات گذشته. آنها در کارکرد عملی طرح فرازگرایانۀ پیشرفت انسانی، به ویژه در طول فازهای پیشین&zwnj;تر دوران گذار مورانشیا و تجربۀ روحی حاوی خدمت بزرگی هستند. داستان آنها به روایت دوران زندگانی انسانی در جهان محلی تعلق دارد.</p>
<p style="direction:rtl">  4- <em>آموزشگران مدرسۀ ضمیمه</em>. کرۀ بالاتر مسکونی بعدیِ متعلق به دوران زندگانی فرازگرایانه همیشه سپاهی توانمند از آموزگاران را در کره&zwnj;ای که دقیقاً در زیر آن واقع شده حفظ می&zwnj;کند، نوعی مدرسۀ آماده سازی برای ساکنان در حال پیشرفت آن کره. این یک فاز از طرح فرازگرایانه برای پیش بردن رهنوردان زمان است. این مدارس، روشهای آموزشی و آزمونهای آنها، به کلی متفاوت از هر چیزی است که شما در یورنشیا به انجام آن دست می&zwnj;زنید.</p>
<p style="direction:rtl">  تمامی طرح فرازگرایانۀ پیشرفت انسانی از طریق عملِ دادنِ حقیقت و تجربۀ جدید به موجودات دیگر درست به دنبال کسب آنها تعیین ویژگی می&zwnj;شود. شما از طریق خدمت کردن به عنوان آموزگار به آن شاگردانی که در مقیاس پیشرفت درست در پشت سر شما قرار دارند راه خود را با آموزش طولانیِ نیل به بهشت می&zwnj;گشایید.</p>
<p style="direction:rtl">  5- <em>سپاه گوناگون ذخیره</em>. ذخایر گسترده از موجوداتی که تحت سرپرستی بلافصل ما قرار ندارند به عنوان کلنی سپاه ذخیره در یوورسا بسیج می&zwnj;شوند. هفتاد بخش اصلی از این کلنی در یوورسا وجود دارد، و این یک آموزش آزاد است که اجازه داده شود زمانی با این شخصیتهای خارق&zwnj;العاده گذرانده شود. ذخایر مشابه کلی در سلوینگتون و سایر پایتختهای جهان حفظ می&zwnj;شوند. آنها به دنبال درخواست مدیران مربوطۀ گروه خود به خدمت فعال اعزام می&zwnj;شوند.</p>
<p style="direction:rtl">  6- <em>دیدارگران دانشجو</em>. یک جریان دائم از دیدارگران آسمانی از تمامی جهان به کرات گوناگون ستاد مرکزی سرازیر می&zwnj;شود. این انواع گوناگون موجودات به صورت افراد و طبقات و به عنوان دیدارگران، شاگردان مبادله&zwnj;ای، و یاوران دانشجو دور ما ازدحام می&zwnj;کنند. در یوورسا، در حال حاضر بیش از یک میلیارد شخص در این کلنی توجه ویژه وجود دارد. برخی از این دیدارگران ممکن است برای یک روز اقامت کنند، دیگران ممکن است برای یک سال باقی بمانند، و این تماماً به طبیعت مأموریت آنها بستگی دارد. این کلنی تقریباً هر طبقه از موجودات جهان به جز شخصیتهای آفریننده و انسانهای مورانشیا را شامل می&zwnj;شود.</p>
<p style="direction:rtl">  انسانهای مورانشیا فقط در محدودۀ جهان محلی منشأ&zwnj;شان دانشجویان دیدارگر هستند. آنها فقط بعد از این که به وضعیت روحی دست یافتند می&zwnj;توانند در یک ظرفیت ابرجهانی دیدار کنند. نیمۀ کاملی از دیدارهایی که از کلنی ما صورت می&zwnj;گیرد شامل &rdquo;توقفهای بین راه&ldquo; است که در مسیر رفتن به جاهای دیگر درنگ می&zwnj;شود تا از پایتخت اروانتان دیدار شود. این شخصیتها ممکن است در حال اجرای یک مأموریت جهانی باشند، یا ممکن است در حال لذت بردن از دوره&zwnj;ای از فراغت &mdash; رهایی از مأموریت &mdash; باشند. امتیازِ سفر درون جهانی و مشاهده، بخشی از دوران زندگانی کلیۀ موجودات فراز یابنده است. در طول صعود طولانی و پررویداد به بهشت از میان جهانهای محلی، ابرجهانها، و جهان مرکزی، اشتیاق بشری برای سفر و مشاهدۀ مردمان و کرات جدید به طور کامل ارضا خواهد شد.</p>
<p style="direction:rtl">  7- <em>رهنوردان فراز یابنده</em>. به تدریج که رهنوردان فراز یابنده به خدمات گوناگون در رابطه با پیشرفت بهشتی&zwnj;شان گمارده می&zwnj;شوند، به صورت یک کلنی توجه ویژه در کرات گوناگون ستاد مرکزی سکنی داده می&zwnj;شوند. این گروهها در حالی که در اینجا و آنجا در سرتاسر یک ابرجهان عمل می&zwnj;کنند، عمدتاً خود &ndash; حاکم هستند. آنها یک کلنی پیوسته تغییر یابنده هستند که تمامی رسته&zwnj;های انسانهای تکاملی و همیاران فراز یابندۀ آنها را شامل می&zwnj;شوند.</p>

<div class="c1">
<h4 style="direction:rtl">4- انسانهای فراز یابنده</h4></div>

<p style="direction:rtl">  در حالی که بقا یافتگان انسانی زمان و فضا <em>رهنوردان فراز یابنده</em> نام یافته&zwnj;اند، هنگامی که برای فراز تدریجی به بهشت اعتبار می&zwnj;یابند، این مخلوقات تکاملی چنان مکان مهمی را در این روایات اشغال می&zwnj;کنند که ما در اینجا مایلیم خلاصه&zwnj;ای از هفت مرحلۀ زیرین از دوران زندگانی فرازگرایانۀ جهان را ارائه دهیم:</p>

<p style="direction:rtl">  1- انسانهای سیاره&zwnj;ای.</p>
<p style="direction:rtl">  2- بقا یافتگان خفته.</p>
<p style="direction:rtl">  3- دانشجویان کرات قصر.</p>
<p style="direction:rtl">  4- پیشگامان مورانشیا</p>
<p style="direction:rtl">  5- سرپرستان ابرجهان.</p>
<p style="direction:rtl">  6- رهنوردان هاونا.</p>
<p style="direction:rtl">  7- تازه واردهای بهشت.</p>

<p style="direction:rtl">  نوشتۀ زیرین دوران زندگانی جهانی یک انسانِ با تنظیم کننده سکنی یافته را ارائه می&zwnj;دارد. انسانهای با پسر و روح پیوند یافته در بخشهایی از این دوران زندگانی سهیم هستند، اما ما برگزیده&zwnj;ایم که این داستان را آنطور که به انسانهای با تنظیم کننده پیوند یافته مربوط است بیان کنیم، زیرا چنین سرنوشتی توسط کلیۀ نژادهای بشری یورنشیا می&zwnj;تواند مورد انتظار باشد.</p>
<p style="direction:rtl">  1- <em>انسانهای سیاره</em>&zwnj;ای. انسانها همگی موجودات تکاملی حیوان منشأ هستند که از پتانسیل فرازگرایانه برخوردارند. منشأ، طبیعت، و سرنوشت این گروهها و انواع گوناگون موجودات بشری کاملاً بی&zwnj;شباهت با مردمان یورنشیا نیست. نژادهای بشری هر کره همان خدمت روحانی فرزندان خداوند را دریافت می&zwnj;دارند و از حضور ارواح خادم زمان بهره&zwnj;مند می&zwnj;شوند. تمامی انواع فراز یابندگان بعد از مرگ طبیعی به صورت خانوادۀ واحد مورانشیایی در کرات قصر به معاشرت دوستانه با یکدیگر دست می&zwnj;زنند.</p>
<p style="direction:rtl">  2- <em>بقا یافتگان خفته</em>. کلیۀ انسانهای برخوردار از وضعیت بقا، که تحت سرپرستی نگاهبانان شخصی سرنوشت هستند، از میان دروازه&zwnj;های مرگ طبیعی عبور می&zwnj;کنند، و در دورۀ سوم، در کرات قصر به صورت شخص ظاهر می&zwnj;شوند. آن موجودات اعتبار یافته&zwnj;ای که به هر دلیلی قادر نبوده&zwnj;اند به آن سطح از خبرگی در هوشمندی و عطیۀ معنویت دست یابند، که آنان را مشمول نگاهبانان شخصی می&zwnj;ساخت، نمی&zwnj;توانند بدین گونه فوراً و مستقیماً به کرات قصر بروند. این روانهای بقا یافته باید تا روز داوری در یک دوران جدید، یک قضاوت جدید الهی، آمدن یک پسر خداوند که فراخوانیهای عصر را صورت می&zwnj;دهد و آن قلمرو را مورد داوری قرار می&zwnj;دهد، در خواب ناهشیارانه باقی بمانند، و این عملکرد کلی در سرتاسر تمامی نبادان است. در رابطه با میکائیل مسیح گفته شد که هنگامی که او در پایان کارش در زمین به عالم بالا عروج یافت، &rdquo;شمار زیادی از اسیران را رها ساخت.&ldquo; و این اسیران، بقا یافتگان خفته از روزگاران آدم تا روزگار از مرگ برخاستن استاد در یورنشیا بودند.</p>
<p style="direction:rtl">  گذشت زمان برای انسانهای خفته احساس نمی&zwnj;شود؛ آنها کاملاً ناهشیار هستند و نسبت به طول خواب خود بی&zwnj;خبر هستند. به محض از نو سوار شدن شخصیت در پایان یک عصر، آنهایی که پنج هزار سال در خواب بوده&zwnj;اند نسبت به آنهایی که پنج روز در خواب بوده&zwnj;اند هیچ واکنش متفاوتی نشان نمی&zwnj;دهند. سوا از این تأخیر زمانی این بقا یافتگان همانند آنهایی که از خواب مرگ طولانی&zwnj;تر یا کوتاه&zwnj;تر اجتناب می&zwnj;ورزند از میان نظام فرازگرایانه عبور می&zwnj;کنند.</p>
<p style="direction:rtl">  این طبقاتِ داوریِ الهیِ رهنوردان دنیا برای فعالیتهای گروهی مورانشیا در کار جهانهای محلی مورد استفاده قرار می&zwnj;گیرند. در بسیج این گروههای عظیم مزیت زیادی وجود دارد؛ آنها بدین نحو برای مدتهای طولانی از خدمت مؤثر در پیوند با هم نگاه داشته می&zwnj;شوند.</p>
<p style="direction:rtl">  3- <em>دانشجویان کرات قصر</em>. کلیۀ انسانهای بقا یافته&zwnj;&zwnj;ای که در کرات قصر از نو بیدار می&zwnj;شوند به این طبقه تعلق دارند.</p>
<p style="direction:rtl">  بدن فیزیکی جسم انسانی بخشی از مونتاژ مجدد بقا یافتۀ خفته نیست؛ بدن فیزیکی به خاک باز می&zwnj;گردد. سرافیمِ مأمور ضامن فراهم ساختن بدن جدید، شکل مورانشیا، به عنوان وسیلۀ جدید زندگی برای روان فناناپذیر و برای سکنی گزینیِ تنظیم کنندۀ بازگشته می&zwnj;شود. تنظیم کننده نگهدار نسخۀ روحی ذهن بقا یافتۀ خفته است. سرافیمِ مأمور نگاه دارندۀ هویت در حال بقا &mdash; روان فناناپذیر &mdash; تا جایی که تکامل یافته است می&zwnj;باشد. و هنگامی که این دو، تنظیم کننده و سرافیم، سپردۀ شخصیتی خود را از نو پیوند می&zwnj;دهند، فرد جدید در بر گیرندۀ رستاخیز شخصیت قدیمی، بقای هویت در حال تکامل مورانشیایی روان، می&zwnj;باشد. چنین ارتباط مجدد روان و تنظیم کننده کاملاً به گونه&zwnj;ای صحیح یک رستاخیز نامیده می&zwnj;شود، یک مونتاژ مجدد عوامل شخصیتی؛ اما حتی این امر پدیداری مجدد <em>شخصیت</em> در حال بقا را به طور کامل توضیح نمی&zwnj;دهد. اگر چه شما احتمالاً واقعیت چنین کارکرد غیرقابل توضیحی را هرگز نخواهید فهمید، و اگر طرح بقای انسانی را رد نکنید، حقیقت آن را روزگاری به گونه&zwnj;ای تجربی خواهید دانست.</p>
<p style="direction:rtl">  طرح نگهداری اولیۀ انسانی در هفت کرات آموزش تدریجی در اروانتان تقریباً عمومی است. در هر سیستم محلی که تقریباً دارای هزار سیارۀ مسکونی است هفت کرۀ قصر وجود دارد، که معمولاً اقمار یا ماههای فرعی پایتخت سیستم هستند. آنها برای اکثریت انسانهای فراز یابنده کرات پذیرش می&zwnj;باشند.</p>
<p style="direction:rtl">  گاهی اوقات کلیۀ کرات آموزشیِ اقامتگاهِ انسانی &rdquo;قصرهای&ldquo; جهان نامیده می&zwnj;شوند، و در رابطه با چنین کراتی بود که عیسی تلویحاً گفت: &rdquo;در منزل پدر من قصرهای بسیاری وجود دارد.&ldquo; از اینجا به بعد، در محدودۀ یک گروه مشخص از کرات همچون کرات قصر، تک تک فراز یابندگان از یک کره به کرۀ بعد و از یک فاز از حیات به فاز دیگر پیش می&zwnj;روند، اما آنها از یک مرحله از مطالعۀ جهان به مرحلۀ دیگر همیشه به صورت گروهی پیش می&zwnj;روند.</p>
<p style="direction:rtl">  4- <em>پیشگامان مورانشیا</em>. انسانها از کرات قصر تا کرات سیستم، کوکبه، و جهان، به عنوان پیشگامان مورانشیا طبقه&zwnj;بندی می&zwnj;شوند؛ آنها در حال پیمودن کرات دوران گذار صعود انسانی هستند. به تدریج که انسانهای فراز یابنده از کرات پایین&zwnj;تر به کرات بالاتر مورانشیا صعود می&zwnj;کنند، در ارتباط با آموزگارانشان و در همراهی با برادران پیشرفته&zwnj;تر و ارشدشان در مأموریتهای بیشمار خدمت می&zwnj;کنند.</p>
<p style="direction:rtl">  پیشروی مورانشیا به پیشرفت مداوم عقلانی، روحی، و شکل شخصیتی مربوط می&zwnj;شود. بقا یافتگان هنوز موجودات سه سرشتی هستند. در سرتاسر تجربۀ مورانشیا آنها سرپرستان جهان محلی هستند. نظام ابرجهان کار نمی&zwnj;کند تا این که دوران زندگانی روحی آغاز شود.</p>
<p style="direction:rtl">  انسانها درست پیش از آن که ستاد مرکزی جهان محلی را به مقصد کرات پذیرش ناحیه&zwnj;های فرعی ابرجهان ترک کنند هویت واقعی روحی کسب می&zwnj;کنند. عبور از مرحلۀ نهایی مورانشیا به اولین یا پایین&zwnj;ترین وضعیت روحی صرفاً یک گذار اندک است. ذهن، شخصیت، و کاراکتر از طریق چنین پیشرفتی تغییر نمی&zwnj;یابد؛ فقط شکل تحت تغییر و تبدیل قرار می&zwnj;گیرد. اما شکل روحی درست به اندازۀ بدن مورانشیا واقعی است، و به همان اندازه قابل تشخیص است.</p>
<p style="direction:rtl">  انسانهای زمان پیش از عزیمت از جهانهای بومی محلی خویش به قصد رفتن به کرات پذیرش ابرجهان از پسر آفریننده و روح مادر جهان محلی تأیید روحی دریافت می&zwnj;کنند. از این نقطه به بعد، وضعیت انسان فراز یابنده برای همیشه تثبیت می&zwnj;شود. هرگز دانسته نشده که سرپرستان ابرجهانها دچار گمراهی شوند. سرافیمهای فراز یابنده در هنگام عزیمتشان از جهانهای محلی همچنین در مرتبت فرشتگان پیش می&zwnj;روند.</p>
<p style="direction:rtl">  5- <em>سرپرستان ابرجهانها</em>. کلیۀ فراز یابندگان که به کرات آموزشی ابرجهانها وارد می&zwnj;شوند سرپرستان قدمای ایامها می&zwnj;شوند؛ آنها حیات مورانشیایی جهان محلی را پیموده&zwnj;اند و اکنون ارواح اعتبار یافته هستند. آنها به عنوان ارواح جوان شروع به صعود از سیستم آموزشی و فرهنگی ابرجهان می&zwnj;کنند، که از کرات پذیرش ناحیۀ فرعی آنها امتداد می&zwnj;یابد، و با کرات مطالعاتی ده ناحیۀ اصلی و سپس کرات بالاتر فرهنگی ستاد مرکزی ابرجهان ادامه می&zwnj;یابد.</p>
<p style="direction:rtl">  سه رسته از ارواح دانشجو مطابق اقامت موقتشان در ناحیۀ فرعی، ناحیه&zwnj;های اصلی، و کرات ستاد مرکزی ابرجهانها که حاوی پیشرفت روحی هستند وجود دارد. همانطور که فراز یابندگان مورانشیا در کرات جهان محلی مطالعه و کار کردند، فراز یابندگان روحی نیز به کسب مهارت در کرات جدید ادامه می&zwnj;دهند، ضمن این که آنها در اهدای آنچه را که در چشمه&zwnj;های تجربی خرد به دیگران دریافت کرده&zwnj;اند تمرین می&zwnj;کنند. اما رفتن به مدرسه به عنوان یک موجود روحی در دوران زندگانی ابرجهانی بسیار متفاوت از هر چیزی است که به قلمروهای تخیلی ذهن مادی انسان پیوسته وارد شده است.</p>
<p style="direction:rtl">  پیش از ترک ابرجهان به مقصد هاونا، این ارواح فراز یابنده همان درس کامل را در مدیریت ابرجهان دریافت می&zwnj;کنند که در طول تجربۀ مورانشیایی خود در سرپرستی جهان محلی دریافت کردند. پیش از آن که انسانهای روحی به هاونا برسند، مطالعۀ اصلی آنها، اما نه مشغلۀ منحصر به فردشان، استادی در مدیریت جهان محلی و ابرجهان است. دلیل تمامی این تجارب اکنون به طور کامل مشخص نیست، اما شک نیست که نظر به سرنوشت محتمل آیندۀ آنها به عنوان اعضای سپاه نهایت، چنین آموزشی خردمندانه و ضروری است.</p>
<p style="direction:rtl">  نظام ابرجهان برای تمامی انسانهای فراز یابنده یکسان نیست. آنها همان آموزش کلی را دریافت می&zwnj;دارند، اما گروهها و طبقات ویژه درسهای ویژۀ آموزشی را فرا می&zwnj;گیرند و درسهای مشخص کارآموزی را تجربه می&zwnj;کنند.</p>
<p style="direction:rtl">  6- <em>رهنوردان هاونا</em>. هنگامی که توسعۀ روحی کامل می&zwnj;شود، گر چه آکنده نیست، انسان در حال بقا برای سفر طولانی به هاونا، پناهگاه ارواح تکاملی، آماده می&zwnj;شود. شما در زمین یک مخلوق جسم و خون بودید؛ در جهان محلی شما یک موجود مورانشیایی بودید؛ در ابرجهان شما یک روح در حال تکامل بودید؛ با ورود شما به کرات پذیرش هاونا، آموزش معنوی شما به طور واقعی و به گونه&zwnj;ای جدی شروع می&zwnj;شود؛ پدیداری نهایی شما در بهشت به صورت یک روح کمال یافته خواهد بود.</p>
<p style="direction:rtl">  سفر از ستاد مرکزی ابرجهان به کرات پذیرش هاونا همیشه در تنهایی صورت می&zwnj;گیرد. از حالا به بعد هیچ آموزش طبقه&zwnj;ای یا گروهی انجام نخواهد شد. کار شما در رابطه با آموزش تکنیکی و اداریِ کرات تکاملی زمان و فضا به پایان رسیده است. اکنون <em>آموزش شخصی</em> شما، آموزش فردی معنوی شما، آغاز می&zwnj;شود. سرشت آموزش از اول تا آخر، در تمامی هاونا، بدین شکل شخصی و سه&zwnj;گانه است: عقلانی، معنوی، و تجربی.</p>
<p style="direction:rtl">  اولین عمل دوران زندگانی هاونایی شما این خواهد بود که برای سفر طولانی و امن خود سکنافیم انتقالتان را ارج نهاده و از او سپاسگزاری کنید. شما سپس به آن موجوداتی عرضه می&zwnj;شوید که ضامن فعالیتهای اولیۀ شما در هاونا خواهند شد. بعد شما می&zwnj;روید ورود خود را ثبت نمایید و پیام سپاسگزاری و تقدیر خود را برای اعزام به پسر آفرینندۀ جهان محلی خود، پدر جهان که دوران فرزندی&zwnj;تان را میسر ساخت، آماده سازید. این کار تشریفاتِ ورود به هاونا را خاتمه می&zwnj;دهد؛ در این هنگام به شما یک دورۀ طولانی از فراغت برای مشاهدۀ آزادانه داده می&zwnj;شود، و این فرصتی برای جستجوی دوستان، همیاران، و همکاران تجربۀ طولانی فرازتان را فراهم می&zwnj;سازد. شما همچنین می&zwnj;توانید با ایستگاههای خبری مشورت نمایید تا اطمینان حاصل نمایید که از هنگامی که یوورسا را ترک کرده&zwnj;اید کدامیک از رهنوردان همیارتان عازم هاونا شده&zwnj;اند.</p>
<p style="direction:rtl">  واقعیت ورود شما به کرات پذیرش هاونا به روال معمول به ستاد مرکزی جهان محلی شما اطلاع داده خواهد شد و شخصاً به اطلاع فرشتۀ سراف نگاهبان شما، هر جایی که آن سرافیم بر حسب تصادف ممکن است باشد، رسانده خواهد شد.</p>
<p style="direction:rtl">  انسانهای فراز یابنده در امور کرات تکاملی فضا به طور کامل آموزش یافته&zwnj;اند؛ اکنون آنها تماس طولانی و سودمندشان را با کرات آفریده شدۀ کمال آغاز می&zwnj;کنند. از طریق این تجربۀ ترکیبی، بی&zwnj;نظیر، و خارق&zwnj;العاده برای یک کار آینده چه تدارکی فراهم می&zwnj;شود! اما من نمی&zwnj;توانم در رابطه با هاونا به شما بگویم؛ شما باید این کرات را ببینید تا از شکوه آنها قدردانی نمایید و یا عظمت آنها را بفهمید.</p>
<p style="direction:rtl">  7- <em>تازه واردهای بهشت</em>. شما به دنبال رسیدن به بهشت با مرتبت اقامتی، درس تدریجی را در ربانیت و ابسونیتی آغاز می&zwnj;کنید. اقامت شما در بهشت نشانگر این است که خداوند را یافته&zwnj;اید، و برای ورود به داخل سپاه انسانیِ نهایت فرا خوانده خواهید شد. از میان کلیۀ مخلوقات جهان بزرگ، فقط آنهایی که با پدر به یگانگی دست یافته&zwnj;اند به داخل سپاه انسانی نهایت گرد می&zwnj;آیند. فقط این افراد سوگند پایان دهندگان را می&zwnj;خورند. موجودات دیگرِ کمال یا نیل بهشتی ممکن است به طور موقت به این سپاه نهایت ملحق شوند، اما آنها به این مأموریت ناشناخته و آشکار ناشدۀ این سپاه در حال تکثیرِ کارآزموده&zwnj;های تکاملی و کمال یافتۀ زمان و فضا برای ابد گمارده نشده&zwnj;اند.</p>
<p style="direction:rtl">  به تازه واردهای بهشت یک دورۀ آزادی داده می&zwnj;شود، و بعد از آن آنها معاشرت خود را با هفت گروه از سوپرنافیمهای اولیه آغاز می&zwnj;کنند. هنگامی که آنها درس خود را با رهبران پرستش به پایان می&zwnj;رسانند فارغ&zwnj;التحصیلان بهشت نام می&zwnj;یابند، و سپس به عنوان پایان دهندگان، به سرویس مشاهده&zwnj;گرانه و همیارانه به اقصی نقاط آفرینش پهناور گمارده می&zwnj;شوند. و با این وجود به نظر نمی&zwnj;رسد که هیچ کاربرد مشخص یا تثبیت شده&zwnj;ای برای سپاه انسانی پایان دهندگان وجود داشته باشد، گر چه ممکن است آنها در ظرفیتهای متعدد در کرات استقرار یافته در نور و حیات خدمت کنند.</p>
<p style="direction:rtl">  اگر برای سپاه انسانی نهایت هیچ آینده یا سرنوشت آشکار ناشده&zwnj;ای نباشد، مأموریت کنونی این موجودات فراز یابنده در مجموع مکفی و شکوهمند خواهد بود. سرنوشت کنونی آنها طرح جهانی فراز تکاملی را به طور کامل توجیه می&zwnj;کند. اما اعصار آیندۀ تکامل کرات فضای بیرونی بدون شک خرد و محبت مهرآمیز خدایان را در اجرای طرح الهی&zwnj;شان در زمینۀ بقای بشری و فراز انسانی مشخص خواهد ساخت و با آکندگی بیشتر به گونه&zwnj;ای الهی روشن خواهد نمود.</p>
<p style="direction:rtl">  این نوشته، به همراه آنچه که برای شما آشکار شده است و در رابطه با آنچه که شما در ارتباط با آموزش پیرامون کرۀ خودتان ممکن است فرا گیرید، عرضه کنندۀ خلاصه&zwnj;ای از دوران زندگانی یک انسان فراز یابنده می&zwnj;باشد. این ماجرا در ابرجهانهای گوناگون به طور قابل ملاحظه متفاوت است، اما این گزارش نگاهی اجمالی را در زمینۀ طرح معمول پیشرفت انسانی، آنطور که در جهان محلی نبادان و در هفتمین بخش از جهان بزرگ، ابرجهان اروانتان، صورت می&zwnj;یابد ارائه می&zwnj;دهد.</p>
<p style="direction:rtl">  [مسئولیت این مقاله به عهدۀ یک پیام&zwnj;آور توانمند از یوورسا می&zwnj;باشد.]</p>
</body>
</html>
