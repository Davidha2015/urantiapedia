<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 31 - اه نهایت</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">نسخۀ پیشنویس</span></h1>
</div>
 <div class="c1">
 <h1 style="direction:rtl">کتاب یورنشیا</h1>
</div>
<div class="c1">
<h2 style="direction:rtl">مقالۀ 31</h2>
</div>
<div class="c1">
<h3 style="direction:rtl">سپاه نهایت</h3>
</div>

<p style="direction:rtl">  سپاه پایان دهندگان انسانی نمایانگر مقصد شناخته شدۀ کنونی انسانهای فراز یابندۀ زمان است که با تنظیم کننده پیوند یافته&zwnj;اند. اما گروههای دیگری وجود دارند که همچنین به این سپاه گمارده شده&zwnj;اند. سپاه اولیۀ نهایت شامل اینهاست:</p>

<p style="direction:rtl">  1- بومیان هاوُنا.</p>
<p style="direction:rtl">  2- پیام&zwnj;آوران گرانش.</p>
<p style="direction:rtl">  3- انسانهای جلال یافته.</p>
<p style="direction:rtl">  4- سرافیمهای پذیرش یافته.</p>
<p style="direction:rtl">  5- فرزندان جلال یافتۀ ماتریال.</p>
<p style="direction:rtl">  6- مخلوقات جلال یافتۀ بینابینی.</p>

<p style="direction:rtl">  این شش گروه از موجودات جلال یافته این گروه بی&zwnj;نظیر را که از سرنوشت ابدی برخوردارند تشکیل می&zwnj;دهند. ما تصور می&zwnj;کنیم که کار آیندۀ آنها را می&zwnj;دانیم، اما مطمئن نیستیم. در حالی که سپاه نهایت انسانی در حال بسیج شدن در بهشت هست، و در حالی که آنها اکنون به گونه&zwnj;ای بسیار گسترده به جهانهای فضا خدمت می&zwnj;کنند و کراتی را که در نور و حیات استقرار یافته&zwnj;اند سرپرستی می&zwnj;کنند، مقصد آیندۀ آنها باید جهانهای اکنون در حال سازمانیابیِ فضای بیرونی باشد. حداقل این حدس یوورسا است.</p>
<p style="direction:rtl">  این سپاه مطابق رابطه&zwnj;های کاریِ کرات فضا و بنا بر تجربۀ ارتباطیِ مورد نیاز در سرتاسر دوران طولانی و پررویداد فرازگرایانۀ زندگی سازماندهی شده است. کلیۀ مخلوقات فراز یابنده که به این سپاه پذیرفته می&zwnj;شوند به گونه&zwnj;ای برابر مورد پذیرش واقع می&zwnj;شوند، اما این برابریِ والا به هیچ وجه فردیت را ملغی نمی&zwnj;سازد یا هویت شخصی را از بین نمی&zwnj;برد. ما طی ارتباط با یک پایان دهنده می&zwnj;توانیم فوراً تشخیص دهیم که آیا او یک انسان فراز یابنده، بومی هاونا، سرافیم پذیرش یافته، مخلوق بینابینی، یا فرزند ماتریال است.</p>
<p style="direction:rtl">  در طول عصر کنونی جهان، پایان دهندگان به خدمت در جهانهای زمان بازمی&zwnj;گردند. آنها به طور پی در پی برای کار به ابرجهانهای گوناگون گمارده می&zwnj;شوند، و تا بعد از این که در کلیۀ شش ابرآفرینش دیگر خدمت کردند به ابرجهان بومی خویش تخصیص نمی&zwnj;یابند. آنها بدین نحو می&zwnj;توانند به برداشت هفتگانه از ایزد متعال دست یابند.</p>
<p style="direction:rtl">  یک گروه یا گروههای بیشتری از پایان دهندگان انسانی دائماً در یورنشیا در خدمت هستند. هیچ حوزۀ خدمت در جهان وجود ندارد که آنها به آن گمارده نشوند؛ آنها به طور سراسری و با دوره&zwnj;های تناوبی و برابر از مأموریت محوله و خدمت آزادانه عمل می&zwnj;کنند.</p>
<p style="direction:rtl">  ما در رابطه با طبیعت سازمان آیندۀ این گروه خارق&zwnj;العاده هیچ اطلاعی نداریم، اما پایان دهندگان اکنون یک گروه کاملاً حاکم بر خود هستند. آنها رهبران و مدیران دائم، دوره&zwnj;ای، و مأموریت خود را انتخاب می&zwnj;کنند. هیچ نفوذ خارجی هیچگاه نمی&zwnj;تواند بر سیاستهای آنها اعمال گردد، و سوگند وفاداری آنها فقط نسبت به تثلیث بهشت است.</p>
<p style="direction:rtl">  پایان دهندگان ستاد مرکزی خود را در بهشت، در ابرجهانها، در جهانهای محلی، و در کلیۀ پایتختهای منطقه&zwnj;ای دارا می&zwnj;باشند. آنها یک رستۀ جداگانه از آفرینش تکاملی هستند. ما آنها را به طور مستقیم سرپرستی یا کنترل نمی&zwnj;کنیم، و با این وجود آنها نسبت به کلیۀ طرحهای ما مطلقاً وفادار و همیشه همیارانه هستند. آنها به راستی روانهای گردآوری شدۀ مورد آزمون واقع شده و حقیقی زمان و فضا &mdash; نمک تکاملی جهان &mdash; هستند، و آنها برای همیشه در برابر شرارت مقاوم و در مقابل گناه ایمن می&zwnj;باشند.</p>
<div class="c1">
<h4 style="direction:rtl">1- بومیان هاونا</h4></div>

<p style="direction:rtl">  بسیاری از بومیان هاونا که در مدارس رهنوردی - آموزشی جهان مرکزی به عنوان آموزگار خدمت می&zwnj;کنند به انسانهای فراز یابنده به اندازۀ زیاد دلبسته می&zwnj;شوند و پیوسته نسبت به کار آینده و سرنوشت سپاه پایان دهندگان انسانی هر چه بیشتر کنجکاو می&zwnj;شوند. در بهشت، در ستاد مرکزی اداری سپاه، برای داوطلبان هاونا یک مرکز ثبت وجود دارد که تحت سرپرستی دستیار گرندفاندا می&zwnj;باشد. امروزه شما میلیون میلیون تن از بومیان هاونا را خواهید یافت که در این لیست انتظار قرار دارند. این موجودات کامل که منشأ مستقیم و الهی آفرینشی دارند برای سپاه انسانیِ نهایت کمک بزرگی هستند، و بدون شک آنها در آیندۀ بسیار دور حاوی خدمت حتی بزرگتری خواهند بود. آنها دیدگاه کسانی را که در کمال و آکندگی الهی به دنیا آمده&zwnj;اند فراهم می&zwnj;سازند. از این رو پایان دهندگان در بر گیرندۀ هر دو فاز وجود تجربی &mdash; کامل و کامل شده &mdash; می&zwnj;باشند.</p>
<p style="direction:rtl">  بومیان هاونا باید در ارتباط با موجودات تکاملی به پیشرفتهای مشخص تجربی دست یابند که برای اعطای یک قطعه از روح پدر جهانی ظرفیت پذیرش را به وجود خواهد آورد. اعضای دائمی سپاه انسانی پایان دهندگان فقط آن موجوداتی هستند که با روح اولین منبع و مرکز پیوند یافته&zwnj;اند، و یا آنهایی که همچون پیام&zwnj;آوران گرانش به گونه&zwnj;ای ذاتی حاوی این روح خدای پدر هستند.</p>
<p style="direction:rtl">  ساکنان جهان مرکزی مطابق نسبت یک در یک هزار به سپاه پذیرفته می&zwnj;شوند &mdash; یک گروه پایان دهنده. این سپاه برای خدمت موقت در گروههای یک هزار نفره سازمان یافته است. نسبت آنها به صورت 997 مخلوق فراز یابنده، یک بومی هاونا و یک پیام&zwnj;آور گرانش است. بدین ترتیب پایان دهندگان به صورت گروهی بسیج می&zwnj;شوند، لیکن سوگند پایانی به طور فردی انجام می&zwnj;شود. این یک سوگند حاوی پیامدهای فراگیر و اهمیت جاودانه است. بومی هاونا همان سوگند را می&zwnj;خورد و برای ابد به این سپاه وصل می&zwnj;شود.</p>
<p style="direction:rtl">  اعضای جدید هاونا گروه کاریِ خود را دنبال می&zwnj;کنند؛ هر جا که گروه برود، آنها هم می&zwnj;روند. و شما باید شور و شوق آنها را در کار جدید پایان دهندگان ببینید. احتمال نیل به سپاه پایانی یکی از شوق و شعفهای شکوهمند هاونا است؛ احتمال یک پایان دهنده شدن یکی از ماجراهای متعالی این نژادهای کامل است.</p>
<p style="direction:rtl">  بومیان هاونا نیز به همان نسبت به سپاه مشترک پایان دهندگان تثلیث یافته در وایسجرینگتون و به سپاه پایان دهندگان تعالی&zwnj;گرا در بهشت پذیرفته می&zwnj;شوند. شهروندان هاونا به این سه فرجام به صورت اهداف عالی دوران زندگانی متعالی&zwnj;شان و نیز پذیرش محتمل آنها به سپاه پایان دهندگان هاونا می&zwnj;نگرند.</p>
<div class="c1">
<h4 style="direction:rtl">2- پیام&zwnj;آوران گرانش</h4></div>

<p style="direction:rtl">  هر جا و هر گاه که پیام&zwnj;آوران گرانش مشغول به کار می&zwnj;شوند، پایان دهندگان فرماندهی را به عهده دارند. کلیۀ پیام&zwnj;آوران گرانش تحت قلمرو منحصر به فرد گرندفاندا می&zwnj;باشند، و فقط به سپاه اولیۀ نهایت گمارده می&zwnj;شوند. آنها حتی اکنون برای پایان دهندگان گرانبها هستند، و همگی در آیندۀ جاودان قابل خدمت خواهند بود. هیچ گروه دیگری از مخلوقات هوشمند از چنین سپاه شخصیت یافتۀ پیام&zwnj;آوری که قادر باشد از زمان و مکان فراتر رود برخوردار نیست. انواع مشابه از پیام&zwnj;آوران - ثبت کنندگان که به سپاه دیگرِ پایان دهندگان وصل هستند شخصیت نیافته&zwnj;اند؛ آنها ابسونایتی شده&zwnj;اند.</p>
<p style="direction:rtl">  پیام&zwnj;آوران گرانش از دیوینینگتون می&zwnj;آیند، و آنها تنظیم کنندگان تغییر و تبدیل یافته و شخصیت یافته هستند، اما هیچیک از اعضای گروه یوورسای ما توضیح طبیعت یکی از این پیام&zwnj;آوران را به عهده نخواهد گرفت. ما می&zwnj;دانیم که آنها موجوداتی بسیار شخصی، الهی، هوشمند، و به گونه&zwnj;ای متأثر کننده با ادراک هستند، اما ما تکنیک پیمایش فضاییِ بدون مدتِ آنها را نمی&zwnj;فهمیم. به نظر می&zwnj;رسد آنها از این شایستگی برخوردارند که کلیۀ انرژیها، مدارها، و حتی گرانش را به کار گیرند. پایان دهندگانِ سپاه انسانی نمی&zwnj;توانند زمان و فضا را به چالش بطلبند، اما آنها تقریباً با کلیۀ شخصیتهای روحی که از این توانایی برخوردارند در ارتباطند و آنها را تحت فرمان خود دارند. ما به خود اجازه می&zwnj;دهیم که پیام&zwnj;آوران گرانش را شخصیت بنامیم، اما در واقع آنها موجودات فوق روحی، و شخصیتهای نامحدود و بی&zwnj;حد و مرز هستند. آنها در مقایسه با پیام&zwnj;آوران منفرد یک رستۀ کاملاً متفاوت از شخصیت هستند.</p>
<p style="direction:rtl">  پیام&zwnj;آوران گرانش ممکن است در ارقام نامحدود به یک گروه پایان دهنده وصل باشند، اما فقط یک پیام&zwnj;آور، رئیس همیارانش، به داخل سپاه انسانی نهایت فرا خوانده می&zwnj;شود. با این وجود یک پرسنل دائمیِ 999 نفره از پیام&zwnj;آوران همیار به این رئیس تخصیص یافته است، و در مواقعی ممکن است او بخواهد که ذخایر رسته در تعداد نامحدود برای کمک فرا خوانده شوند.</p>
<p style="direction:rtl">  پیام&zwnj;آوران گرانش و پایان دهندگان جلال یافتۀ انسانی یک عاطفۀ متأثر کننده و عمیق برای یکدیگر به دست می&zwnj;آورند؛ آنها وجوه مشترک زیادی با هم دارند: یکی یک شخصیت&zwnj;یابی مستقیم از یک قطعۀ پدر جهانی است، دیگری یک شخصیت آفریده شده است که در روان در حال بقای جاودان که با یک قطعه از همان پدر جهانی، تنظیم کنندۀ فکری روحی، پیوند یافته وجود دارد.</p>
<div class="c1">
<h4 style="direction:rtl">3- انسانهای جلال یافته</h4></div>

<p style="direction:rtl">  انسانهای فراز یابندۀ با تنظیم کننده پیوند یافته بخش عمدۀ سپاه اولیۀ نهایت را تشکیل می&zwnj;دهند. آنها معمولاً به همراه سرافیمهای پذیرش یافته و جلال یافته 990 تن از هر گروه پایان دهنده را تشکیل می&zwnj;دهند. نسبت انسانها و فرشتگان در هر یک گروه فرق می&zwnj;کند، گر چه تعداد انسانها از تعداد سرافیمها به مراتب بیشتر است. بومیان هاونا، پسران جلال یافتۀ ماتریال، مخلوقات جلال یافتۀ بینابینی، پیام&zwnj;آوران گرانش، و اعضای ناشناخته و ناپیدا فقط یک درصد از سپاه را تشکیل می&zwnj;دهند؛ هر گروه از یک هزار پایان دهنده برای درست ده تن از این شخصیتهای غیرانسانی و غیرسرافی جا دارد.</p>
<p style="direction:rtl">  ما که از یوورسا هستیم از&rdquo;سرنوشت پایانی&ldquo; انسانهای فراز یابندۀ زمان اطلاع نداریم. در حال حاضر آنها در بهشت اقامت دارند و موقتاً در سپاه نور و حیات خدمت می&zwnj;کنند، اما چنین مسیر خارق&zwnj;العادۀ آموزشی فراز یابندگان و چنین رشتۀ آموزشیِ طولانی جهانی باید طرح شود تا آنها را برای حتی آزمونهای بزرگتر اعتماد و خدمات والاتر مسئولیت از شایستگی برخوردار سازد.</p>
<p style="direction:rtl">  به رغم این که این انسانهای فراز یابنده به بهشت دست یافته&zwnj;اند، در سپاه نهایت گردآوری شده&zwnj;اند، و در تعداد زیاد بازگردانده شده&zwnj;اند تا در پیشبرد امور جهانهای محلی شرکت نمایند و در مدیریت امور ابرجهان یاری رسانند &mdash; با وجود حتی این سرنوشت <em>ظاهری</em>، این واقعیت مهم باقی می&zwnj;ماند که آنها فقط به عنوان ارواح مرحلۀ ششم ثبت شده&zwnj;اند. بدون شک یک گام بیشتر در دوران زندگانی سپاه انسانی نهایت باقی می&zwnj;ماند. ما طبیعت آن گام را نمی&zwnj;دانیم، اما پیرامون سه واقعیت آگاهی یافته&zwnj;ایم، و در اینجا به آنها جلب توجه می&zwnj;نماییم:</p>

<p style="direction:rtl">  1- ما مطابق اسناد می&zwnj;دانیم که انسانها در طول اقامت موقتشان در ناحیه&zwnj;های فرعی ارواح رستۀ اول هستند، و این که هنگامی که به ناحیه&zwnj;های اصلی انتقال می&zwnj;یابند به رستۀ دوم، و هنگامی که به کرات مرکزی آموزشی ابرجهان انتقال می&zwnj;یابند به رستۀ سوم پیش می&zwnj;روند. انسانها بعد از رسیدن به ششمین دایرۀ هاونا ارواح ردۀ چهارم یا فارغ&zwnj;التحصیل می&zwnj;شوند، و هنگامی که پدر جهانی را پیدا می&zwnj;کنند ارواح رستۀ پنجم می&zwnj;شوند. آنها پس از سوگند خوردن، که آنها را برای همیشه به ورود به مأموریت جاودانۀ سپاه انسانی نهایت فرا می&zwnj;خواند، متعاقباً به ششمین مرحلۀ وجود روحی دست می&zwnj;یابند.</p>
<p style="direction:rtl">  ما مشاهده می&zwnj;کنیم که طبقه&zwnj;بندی، یا نامگذاری روحی توسط پیشروی واقعی از یک قلمرو خدمت جهان به قلمرو دیگر خدمت جهان یا از یک جهان به جهان دیگر تعیین شده است؛ و ما حدس می&zwnj;زنیم که اعطای طبقه&zwnj;بندی روحیِ هفتم به سپاه انسانیِ نهایت همزمان با پیشرفت آنها به مأموریت جاودان برای خدمت به کراتِ تا این هنگام ثبت نشده و آشکار نشده و مقارن با دستیابی آنها به ایزد متعال خواهد بود. اما سوا از این حدسیات جسورانه، ما به راستی بیش از شما در رابطه با تمامی اینها نمی&zwnj;دانیم؛ آگاهی ما از دوران زندگانی انسانی فراتر از فرجام کنونی بهشتی نمی&zwnj;رود.</p>
<p style="direction:rtl">  2- پایان دهندگان انسانی به طور کامل از این فرمان اعصار اطاعت کرده&zwnj;اند: &rdquo;کامل باشید&ldquo;؛ آنها از مسیر جهانی پیشرفت انسانی صعود کرده&zwnj;اند؛ آنها خداوند را یافته&zwnj;اند، و به روال معمول به سپاه نهایت وارد شده&zwnj;اند. چنین موجوداتی به حد کنونی پیشرفت روحی دست یافته&zwnj;اند اما به <em>نهایت مرتبت غائی روحی</em> دست نیافته&zwnj;اند. آنها به حد کنونی کمال مخلوق رسیده&zwnj;اند اما به <em>نهایت خدمت مخلوق</em> نرسیده&zwnj;اند. آنها تمامیت پرستش الوهیت را تجربه نموده&zwnj;اند اما <em>نهایت نیل تجربی الوهیت را تجربه</em> نکرده&zwnj;اند.</p>
<p style="direction:rtl">  3- انسانهای جلال یافتۀ سپاه بهشتیِ نهایت موجودات فراز یابنده&zwnj;ای هستند که دارای دانش تجربی از هر مرحله از واقعیت و فلسفۀ کاملترین حیات ممکن از وجود هوشمند می&zwnj;باشند، در حالی که در طول اعصارِ این صعود از پایین&zwnj;ترین کرات مادی تا قله&zwnj;های روحی بهشت، این مخلوقاتِ در حال بقا تا محدوده&zwnj;های ظرفیتشان در رابطه با هر تفصیل از هر اصل الهیِ سرپرستی عادلانه و کارآمد، و نیز بخشنده و شکیبای سرتاسر آفرینش جهانی زمان و فضا آموزش یافته&zwnj;اند.</p>

<p style="direction:rtl">  ما چنین می&zwnj;پنداریم که موجودات بشری از حق سهیم شدن در دیدگاههای ما برخوردارند، و این که شما آزادید که راز سرنوشت غائی سپاه بهشتی نهایت را به همراه ما حدس بزنید. برای ما روشن است که مأموریتهای کنونی مخلوقات کمال یافتۀ تکاملی در بر گیرندۀ طبیعت دروس بعد از فارغ&zwnj;التحصیلی در فهم جهان و مدیریت ابرجهان می&zwnj;باشد؛ و ما همگی می&zwnj;پرسیم: &rdquo;چرا باید خدایان آنقدر مشتاق آموزش کامل انسانهای در حال بقا در تکنیک مدیریت جهان باشند؟&ldquo;</p>
<div class="c1">
<h4 style="direction:rtl">4- سرافیمهای پذیرش یافته</h4></div>

<p style="direction:rtl">  بسیاری از نگاهبانان وفادار سرافیِ انسانها اجازه دارند که به همراه انسانهای تحت سرپرستی خود از میان دوران زندگانی فرازگرایانه عبور کنند، و بسیاری از این فرشتگان نگاهبان بعد از پیوند یافتن با پدر، در انجام سوگند جاودانگیِ پایان دهندگان به افراد تحت سرپرستی خود می&zwnj;پیوندند، و برای ابد سرنوشت یاران انسانی خود را پذیرا می&zwnj;شوند. فرشتگانی که از میان تجربۀ فرازگرایانۀ موجودات بشری عبور می&zwnj;کنند می&zwnj;توانند در سرنوشت سرشت بشری سهیم شوند؛ آنها می&zwnj;توانند به همان اندازه و برای ابد به سپاه نهایت وارد شوند. تعداد زیادی از سرافیمهای پذیرفته شده و جلال یافته به سپاهیان گوناگون غیرانسانیِ نهایت وصل می&zwnj;شوند.</p>
<div class="c1">
<h4 style="direction:rtl">5- فرزندان جلال یافتۀ ماتریال</h4></div>

<p style="direction:rtl">  در جهانهای زمان و فضا دوراندیشی&zwnj;هایی وجود دارد که به موجب آن هنگامی که دریافت تکالیف سیاره&zwnj;ای شهروندان نسل آدم از سیستمهای محلی برای مدتی طولانی به تأخیر می&zwnj;افتد، آنها می&zwnj;توانند درخواست کنند از وضعیت شهروندی دائم مرخص شوند. و اگر این درخواست آنها مورد پذیرش قرار گیرد، به رهنوردان فراز یابنده در پایتخت جهانها ملحق می&zwnj;شوند و از آنجا به بهشت و سپاه نهایت پیش می&zwnj;روند.</p>
<p style="direction:rtl">  هنگامی که یک کرۀ پیشرفتۀ تکاملی به ادوار بعدی عصر نور و حیات دست می&zwnj;یابد، فرزندان ماتریال، آدم و حوای سیاره&zwnj;ای، می&zwnj;توانند بشر شدن را برگزینند، تنظیم کننده دریافت کنند، و به پیمایش مسیر تکاملی صعود جهانی که به سپاه پایان دهندگان انسانی راه می&zwnj;برد مبادرت کنند. برخی از این فرزندان ماتریال در مأموریتشان به عنوان شتاب دهندگان بیولوژیک، بخشاً ناموفق بوده&zwnj;اند یا از نظر تکنیکی دچار خطا شده&zwnj;اند، همانطور که آدم در یورنشیا چنین شد؛ و سپس آنها ناچار می&zwnj;شوند که مسیر طبیعی مردمان عالم را طی کنند، تنظیم کننده دریافت کنند، از میان مرگ عبور کنند، و از طریق ایمان از میان نظام فرازگرایانه پیش روند، و متعاقباً به بهشت و سپاه نهایت دست یابند.</p>
<p style="direction:rtl">  این فرزندان ماتریال در شمار زیادی از گروههای پایان دهنده یافت نمی&zwnj;شوند. حضور آنها پتانسیل بزرگی به احتمالات خدمت والا برای چنین گروهی به وجود می&zwnj;آورد، و آنها به گونه&zwnj;ای تغییرناپذیر به عنوان رهبران آن انتخاب می&zwnj;شوند. اگر هر دو زوج عدنی به همان گروه وصل شوند، آنها معمولاً اجازه می&zwnj;یابند به صورت یک شخصیت واحد، به طور مشترک عمل نمایند. چنین زوج فراز یابنده&zwnj;ای در مقایسه با انسانهای فراز یابنده در ماجرای تثلیث یابی بسیار موفق&zwnj;ترند.</p>
<div class="c1">
<h4 style="direction:rtl">6- مخلوقات جلال یافتۀ بینابینی</h4></div>

<p style="direction:rtl">  در بسیاری از سیارات مخلوقات بینابینی در ارقام زیاد تولید می&zwnj;شوند، اما پس از آن که کرۀ بومی آنها در نور و حیات استقرار یافت، به ندرت در آن می&zwnj;مانند. سپس در آن هنگام، یا اندکی پس از آن، از وضعیت شهروندی دائم مرخص می&zwnj;شوند و صعود به بهشت را آغاز می&zwnj;کنند. آنها همراه با انسانهای زمان و فضا از کرات مورانشیا، ابرجهان، و هاونا عبور می&zwnj;کنند.</p>
<p style="direction:rtl">  منشأ و طبیعت مخلوقات بینابینی از جهانهای گوناگون بسیار متفاوت است، اما فرجام همگی آنها پیوستن به یک سپاه بهشتی نهایت یا دیگری می&zwnj;باشد. مخلوقات بینابینی ثانویه همگی سرانجام با تنظیم کنندگان پیوند می&zwnj;یابند و به سپاه انسانی وارد می&zwnj;شوند. بسیاری از گروههای پایان دهنده یکی از این موجودات جلال یافته را در گروه خویش دارا می&zwnj;باشند.</p>
<div class="c1">
<h4 style="direction:rtl">7- مبشّران نور</h4></div>

<p style="direction:rtl">  در حال حاضر هر گروه پایان دهنده حاوی 999 شخصیت سوگند خورده، اعضای دائم، می&zwnj;باشد. مکان خالی توسط رئیس مبشران الحاق یافتۀ نور اشغال می&zwnj;شود که به هر مأموریتِ تنها گمارده شده است. اما این موجودات فقط اعضای موقت سپاه هستند.</p>
<p style="direction:rtl">  هر شخصیت آسمانی که به خدمت در هر سپاه پایان دهنده گمارده شده است یک مبشر نور نامیده می&zwnj;شود. این موجودات سوگند پایان دهنده را به جا نمی&zwnj;آورند، و گر چه تحت سرپرستی سازماندهی سپاه قرار دارند، به طور دائم به آن الحاق نیافته&zwnj;اند. این گروه ممکن است پیام&zwnj;آوران منفرد، سوپرنافیمها، سکنافیمها، شهروندان بهشت، یا فرزندان تثلیث یافتۀ آنها &mdash; هر موجودی را که در اجرای مأموریتِ موقتِ یک پایان دهنده لازم باشد &mdash; در بر گیرد. ما از این که سپاه این موجودات را به مأموریت ابدی الحاق می&zwnj;دهد یا نه اطلاع نداریم. این مبشران نور در پایانِ الحاق&zwnj;یابی به وضعیت پیشین خود ادامه می&zwnj;دهند.</p>
<p style="direction:rtl">  به تدریج که سپاه انسانی نهایت در حال حاضر تشکیل می&zwnj;شود، تنها شش طبقه از اعضای دائم وجود دارند. همانطور که ممکن است انتظار رود، پایان دهندگان در رابطه با هویت رفیقان آیندۀ خود درگیر گمان پردازیهای زیادی می&zwnj;شوند، اما در میان آنها توافق اندکی وجود دارد.</p>
<p style="direction:rtl">  ما که از یوورسا هستیم، اغلب در رابطه با هویت هفتمین گروه از پایان دهندگان به حدس و گمان می&zwnj;پردازیم. ما نظرات بسیاری را مورد ملاحظه قرار می&zwnj;دهیم، که شامل مأموریت محتمل برخی از سپاهیان در حال گرد آمدن گروههای بیشمار تثلیث یافته در بهشت، وایسجرینگتون، و مدار درونی هاونا می&zwnj;باشد. حتی حدس زده می&zwnj;شود که ممکن است سپاه نهایت اجازه یابد بسیاری از دستیارانشان را در کار سرپرستی جهان تثلیث دهد، چرا که احتمال دارد آنها فرجامشان خدمت به جهانهایی باشد که اکنون در حال ساخته شدن هستند.</p>
<p style="direction:rtl">  یکی از ما این نظر را دارد که این مکان خالی در سپاه توسط نوعی موجود که منشأ در جهان جدید خدمت آیندۀ آنها دارد پر خواهد شد؛ دیگری به این باور تمایل دارد که این مکان توسط نوعی شخصیت بهشتی که هنوز آفریده نشده، منتج نشده، یا تثلیث نیافته است پر خواهد شد. اما پیش از آن که ما به راستی بدانیم، به احتمال زیاد منتظر ورود پایان دهندگان به هفتمین مرحلۀ نیل روحی خواهیم ماند.</p>
<div class="c1">
<h4 style="direction:rtl">8- تعالی&zwnj;گرایان</h4></div>

<p style="direction:rtl">  بخشی از تجربۀ انسان کامل شده در بهشت به عنوان یک پایان دهنده شامل تلاش برای دستیابی به درک طبیعت و کارکرد بیش از یکهزار گروه از ابرشهروندان تعالی&zwnj;گرای بهشت می&zwnj;باشد. آنها موجودات منتج شده&zwnj;ای هستند که از ویژگیهای ابسونایت برخوردارند. پایان دهندگان تعالی&zwnj;گرا، در معاشرتشان با این ابرشخصیتها، کمک بزرگی از هدایت یاری کنندۀ رسته&zwnj;های بیشمار خادمان تعالی&zwnj;گرایی که به کار معرفی پایان دهندگان تکامل یافته به برادران جدید بهشتی&zwnj;شان گمارده شده&zwnj;اند دریافت می&zwnj;کنند. تمامی رستۀ تعالی&zwnj;گرایان در غرب بهشت در یک منطقۀ عظیم که آن را به طور انحصاری اشغال می&zwnj;کنند زندگی می&zwnj;کنند.</p>
<p style="direction:rtl">  در بحث پیرامون تعالی&zwnj;گرایان ما در تنگنا قرار داریم، نه فقط به واسطۀ محدودیتهای درک بشری، بلکه همچنین به دلیل شرایط فرمانی که بر این آشکارسازیها پیرامون شخصیتهای بهشت حاکم است. این موجودات به هیچ وجه به صعود انسان به هاونا مربوط نیستند. سپاه عظیم تعالی&zwnj;گرایان بهشت به هیچ وجه کاری به امور هاونا یا هفت ابرجهان ندارند. آنها فقط درگیر ابرمدیریت امور جهان بنیادین هستند.</p>
<p style="direction:rtl">  از آنجا که شما یک مخلوق هستید، می&zwnj;توانید یک آفریدگار را بفهمید، اما به سختی می&zwnj;توانید درک کنید که یک انبوهشی عظیم و متنوع از موجودات هوشمند که نه آفریننده هستند و نه مخلوق وجود دارند. این تعالی&zwnj;گرایان هیچ موجودی را نمی&zwnj;آفرینند، و هیچگاه آفریده نیز نشده&zwnj;اند. در بحث پیرامون منشأ آنها، برای اجتناب نمودن از کاربرد یک واژۀ جدید &mdash; یک نام اختیاری و بی&zwnj;معنی &mdash; ما این را از همه بهتر می&zwnj;پنداریم که بگوییم تعالی&zwnj;گرایان صرفاً <em>منتج می&zwnj;شوند</em>. کاملاً ممکن است که مطلق الوهیت در منشأ آنها درگیر شده باشد و ممکن است در سرنوشت آنها دست داشته باشد، اما این موجودات بی&zwnj;نظیر اکنون تحت سلطۀ مطلق الوهیت نیستند. آنها تحت فرمان خدای غائی هستند، و اقامت موقت کنونی آنها در بهشت از هر نظر توسط تثلیث سرپرستی و هدایت می&zwnj;شود.</p>
<p style="direction:rtl">  اگر چه تمامی انسانهایی که به بهشت دست می&zwnj;یابند مکرراً با تعالی&zwnj;گرایان روابطی دوستانه برقرار می&zwnj;کنند، همانطور که با شهروندان بهشت چنین می&zwnj;کنند، روال کار چنین است که اولین تماس جدی انسان با یک تعالی&zwnj;گرا در آن موقعیت پررویداد رخ می&zwnj;دهد، آنگاه که انسان فراز یابنده به عنوان عضوی از یک گروه جدید پایان دهنده، در دایرۀ پذیرش پایان دهندگان می&zwnj;ایستد و تحت نظارت رئیس تعالی&zwnj;گرایان، سرپرست مسئول آرشیتکتهای جهان بنیادین، سوگند تثلیث ابدیت را به جا می&zwnj;آورد.</p>
<div class="c1">
<h4 style="direction:rtl">9- آرشیتکتهای جهان بنیادین</h4></div>

<p style="direction:rtl">  آرشیتکتهای جهان بنیادین سپاه حاکم تعالی&zwnj;گرایان بهشت هستند. تعداد این سپاه حاکم 28٫011 شخصیت است که دارای اذهان استاد، ارواح متعالی، و ابسونایتهای آسمانی است. افسر مسئول این گروه والامرتبه، آرشیتکت ارشد استاد، سرپرست هماهنگ کنندۀ کلیۀ موجودات هوشمند بهشت است که زیر سطح الوهیت هستند.</p>
<p style="direction:rtl">  شانزدهمین ممنوعیت حکمی که این نوشته&zwnj;ها را مجاز داشته است می&zwnj;گوید: &rdquo;اگر عاقلانه پنداشته شود، می&zwnj;توان وجود آرشیتکتهای جهان بنیادین و همکاران آنها را فاش نمود، اما منشأ، طبیعت، و سرنوشت آنها را نمی&zwnj;توان به طور کامل آشکار ساخت.&ldquo; با این وجود ما می&zwnj;توانیم به شما اطلاع دهیم که این آرشیتکتهای استاد در هفت سطح ابسونایت وجود دارند. این هفت گروه به صورت زیرین طبقه&zwnj;بندی شده&zwnj;اند:</p>

<p style="direction:rtl">  1- <em>سطح بهشت</em>. فقط آرشیتکت ارشد یا اولین آرشیتکت منتج شده در این بالاترین سطح ابسونایت عمل می&zwnj;کند. این شخصیت غائی &mdash; که نه آفریننده و نه آفریده شده است &mdash; در پگاه ابدیت منتج گشت و اکنون به عنوان هماهنگ کنندۀ بدیع بهشت و بیست و یک کرات فعالیتهای مربوط به آن عمل می&zwnj;نماید.</p>
<p style="direction:rtl">  2- <em>سطح هاونا</em>. دومین منتج شدنِ آرشیتکتها سه طراح استاد و سرپرستان ابسونایت را به بار آورد، و آنها همیشه وقف هماهنگی یک میلیارد کرات کامل جهان مرکزی بوده&zwnj;اند. روایت بهشت تصریح می&zwnj;کند که این سه آرشیتکت، با رهنمود آرشیتکت پیش منتج شدۀ ارشد، به طراحی هاونا کمک نمود، اما ما به راستی نمی&zwnj;دانیم.</p>
<p style="direction:rtl">  3- <em>سطح ابرجهان</em>. سومین سطح ابسونایت شامل هفت آرشیتکت استاد هفت ابرجهان می&zwnj;باشد، که اکنون به عنوان یک گروه، حدوداً زمان یکسانی را در همراهی با هفت روح استاد در بهشت و با هفت مدیر عالی اجرایی در هفت کرات ویژۀ روح بیکران سپری می&zwnj;کنند. آنها ابرهماهنگ کنندگان جهان بزرگ هستند.</p>
<p style="direction:rtl">  4- <em>اولین سطح فضایی</em>. تعداد نفرات این گروه هفتاد آرشیتکت است، و ما حدس می&zwnj;زنیم که آنها درگیر طرحهای غائی برای اولین جهان فضای بیرونی هستند، که اکنون در ماورای مرزهای هفت ابرجهان کنونی در حال به حرکت درآمدن است.</p>
<p style="direction:rtl">  5- <em>دومین سطح فضایی</em>. تعداد نفرات این پنجمین گروه از آرشیتکتها 490 تن است، و باز ما حدس می&zwnj;زنیم که آنها باید درگیر دومین جهان فضای بیرونی باشند، یعنی جایی که فیزیکدانان ما به حرکت درآمدن قطعی انرژی را از پیش کشف کرده&zwnj;اند.</p>
<p style="direction:rtl">  6- <em>سومین سطح فضایی</em>. تعداد نفرات این گروه ششم از آرشیتکتهای استاد 3430 تن است، و ما به همین منوال چنین استنباط می&zwnj;کنیم که آنها ممکن است با طرحهای عظیم سومین جهان فضای بیرونی مشغول باشند.</p>
<p style="direction:rtl">  7- <em>چهارمین سطح فضایی</em>. این گروه که آخرین و بزرگترین گروه است، شامل 24٫010 آرشیتکت استاد است، و اگر حدسیات پیشین ما درست باشد، باید به چهارمین و آخرین جهانهای پیوسته بزرگ شوندۀ فضای بیرونی مربوط باشد.</p>

<p style="direction:rtl">  جمع این هفت گروه از آرشیتکتهای استاد به 28٫011 طراح جهان بالغ می&zwnj;شود. در بهشت روایتی وجود دارد که می&zwnj;گوید در گذشته&zwnj;های دور ابدیت، منتج شدن 28٫012 آرشیتکت استاد مورد تلاش قرار گرفت، اما این نتوانست به ابسونایتی شدن انجامد، و به واسطۀ آن مطلق جهانی تصرف شخصیتی را تجربه نمود. امکان دارد که سریهای فراز یابندۀ آرشیتکتهای استاد با 28٫011 آرشیتکت به سرحد ابسونیتی رسیدند، و این که 28٫012 تلاش با سطح حساب شدۀ حضور مطلق مواجه گشت. به عبارت دیگر، در 28٫012 سطح منتج&zwnj;یابی، کیفیت ابسونیتی با سطح جهانی برابر گشت و به ارزش مطلق نائل گشت.<sup></sup><sup></sup><sup></sup><sup></sup></p>
<p style="direction:rtl">  سه آرشیتکت سرپرست هاونا در سازماندهی کنشگرانۀ خود، برای آرشیتکت منفرد بهشت به عنوان دستیاران همکار عمل می&zwnj;کنند. هفت آرشیتکت ابرجهانها به عنوان همترازان سه سرپرست هاونا عمل می&zwnj;کنند. هفتاد طراح جهانهای اولین سطح فضای بیرونی در حال حاضر برای هفت آرشیتکت هفت ابر جهان به عنوان دستیاران همکار خدمت می&zwnj;کنند.</p>
<p style="direction:rtl">  آرشیتکتهای جهان بنیادین گروههای بیشماری از دستیاران و مددکاران را در اختیار دارند، از جمله دو رستۀ عظیم از سازمان دهندگان نیرو، تعالی&zwnj;گرایان منتج شدۀ اولیه و دستیار. این سازمان دهندگان استاد نیرو نباید با مدیران نیرو که به جهان بزرگ مربوط هستند اشتباه شوند.</p>
<p style="direction:rtl">  کلیۀ موجوداتی که توسط پیوند فرزندان زمان و ابدیت به وجود می&zwnj;آیند، همچون فرزندان تثلیث یافتۀ پایان دهندگان و شهروندان بهشت، سرپرستان آرشیتکتهای استاد می&zwnj;شوند. اما از میان کلیۀ مخلوقات یا وجودهای دیگری که به صورت کنشگران جهانهای سازمان یافتۀ کنونی آشکار گشته&zwnj;اند، فقط پیام&zwnj;آوران منفرد و ارواح الهام یافتۀ تثلیث هر گونه ارتباط ارگانیک با تعالی&zwnj;گرایان و آرشیتکتهای جهان بنیادین را حفظ می&zwnj;کنند.</p>
<p style="direction:rtl">  آرشیتکتهای استاد تأیید تکنیکیِ گماردن پسران آفریننده به مکانهای فضایی&zwnj;شان برای سازماندهی جهانهای محلی را صورت می&zwnj;دهند. میان آرشیتکتهای استاد و پسران آفرینندۀ بهشت یک ارتباط بسیار نزدیکی وجود دارد، و در حالی که این رابطه آشکار نشده است، به شما در رابطه با ارتباط آرشیتکتها و آفرینندگان متعالی جهان بزرگ در رابطۀ اولین تثلیث تجربی آگاهی داده شده است. این دو گروه، به همراه ایزد متعالِ در حال تکامل و تجربی، در بر گیرندۀ تثلیث غائیِ حاوی ارزشهای متعال و معانی جهان بنیادین می&zwnj;باشند.</p>
<div class="c1">
<h4 style="direction:rtl">10- ماجرای غائی</h4></div>

<p style="direction:rtl">  آرشیتکت ارشد استاد سرپرستی هفت سپاه نهایت را به عهده دارد، و آنها از این قرارند:</p>

<p style="direction:rtl">  1- سپاه پایان دهندگان انسانی.</p>
<p style="direction:rtl">  2- سپاه پایان دهندگان بهشت.</p>
<p style="direction:rtl">  3- سپاه پایان دهندگان تثلیث یافته.</p>
<p style="direction:rtl">  4- سپاه پایان دهندگان مشترک تثلیث یافته.</p>
<p style="direction:rtl">  5- سپاه پایان دهندگان هاونا.</p>
<p style="direction:rtl">  6- سپاه پایان دهندگان تعالی&zwnj;گرا.</p>
<p style="direction:rtl">  7- سپاه پسران آشکار ناشدۀ سرنوشت.</p>

<p style="direction:rtl">  هر یک از این سپاهیان سرنوشت دارای یک سرپرست مسئول می&zwnj;باشد، و این هفت رسته شورای عالی سرنوشت در بهشت را تشکیل می&zwnj;دهند؛ و در طول عصر کنونی جهان، گرندفاندا رئیس این گروه عالیِ مأموریت جهانی برای فرزندانِ سرنوشت غائی هستند.</p>
<p style="direction:rtl">  گردهمایی این هفت سپاه پایان دهنده نشان دهندۀ واقعیت بسیج پتانسیلها، شخصیتها، اذهان، ارواح، ابسونایتها، و واقعیتهای تجربی است که احتمالاً حتی از کارکردهای آیندۀ ایزد متعال در جهان بنیادین نیز فراتر می&zwnj;رود. این هفت سپاه پایان دهنده احتمالاً نشانگر فعالیت کنونی تثلیث غائی هستند که در آمادگی برای رخدادهای غیرقابل تصور در جهانهای فضای بیرونی درگیر گرد آوردن نیروهای متناهی و ابسونایت می&zwnj;باشد. از هنگام ایام نزدیک به ابدیت، آنگاه که تثلیث بهشت شخصیتهای در آن هنگام موجودِ بهشت و هاونا را به گونه&zwnj;ای مشابه بسیج نمود و آنها را به عنوان سرپرستان و فرمانروایان هفت ابرجهانهای طرح&zwnj;ریزی شدۀ زمان و فضا تعیین نمود، هیچ چیز مثل این بسیج رخ نداده است. هفت سپاه پایان دهنده نمایانگر پاسخ ربانیتِ جهان بزرگ به نیازهای آیندۀ پتانسیلهای پدیدار نشده در جهانهای بیرونی حاوی فعالیتهای آیندۀ جاودان است.</p>
<p style="direction:rtl">  ما آینده و جهانهای بزرگتر بیرونی حاوی کرات مسکونی را به جرأت پیش&zwnj;بینی می&zwnj;کنیم، کرات جدیدی که با رسته&zwnj;های جدید موجودات زیبا و بی&zwnj;نظیر از سکنه پر می&zwnj;شود، یک جهان مادی که غائیتش اعجاب&zwnj;آور است، یک آفرینش عظیم که تنها فاقد یک چیز مهم می&zwnj;باشد: حضور <em>تجربۀ متناهی</em> واقعی در زندگی جهانی وجود فرازگرایانه. چنین جهانی تحت یک محدودیت عظیم تجربی به وجود خواهد آمد: محرومیت شرکت در تکامل قادر متعال. این جهانهای بیرونی همگی از خدمت بی&zwnj;مانند و کنترل فراگیر آسمانیِ ایزد متعال بهره&zwnj;مند خواهند گشت، اما خود همین واقعیت حضور فعال او مانع شرکت آنها در واقعیت&zwnj;یابی الوهیت متعال می&zwnj;شود.</p>
<p style="direction:rtl">  در طول عصر کنونی جهان، به سبب واقعیت&zwnj;یابی ناتمام حاکمیت خدای متعال، شخصیتهای در حال تکامل جهان بزرگ متحمل دشواریهای بسیاری می&zwnj;شوند، اما ما همگی در تجربۀ بی&zwnj;نظیر تکامل او سهیم هستیم. ما در او تکامل می&zwnj;یابیم و او در ما تکامل می&zwnj;یابد. روزگاری در آیندۀ جاودان، تکامل الوهیت متعال یک واقعیت تکمیل شدۀ تاریخ جهان خواهد شد، و فرصت شرکت در این تجربۀ شگفت&zwnj;انگیز از صحنۀ عمل کیهانی سپری خواهد شد.</p>
<p style="direction:rtl">  اما آنهایی از ما که در طول دوران جوانی جهان این تجربۀ بی&zwnj;نظیر را به دست آورده&zwnj;ایم در سرتاسر تمامی ابدیت آینده آن را گرامی خواهیم داشت. و بسیاری از ما گمان پردازی می&zwnj;کنیم که ممکن است مأموریت ذخایرِ به تدریج در حال افزایش انسانهای فراز یابنده و کامل شدۀ سپاه نهایت، در مشارکت با شش سپاه عضوگیری شدۀ مشابه دیگر این باشد که در تلاش برای جبران کاستیهای تجربی&zwnj;شان در زمینۀ عدم شرکت در تکامل زمانی- فضایی ایزد متعال، این جهانهای بیرونی را سرپرستی کنند.</p>
<p style="direction:rtl">  این نقصانها در کلیۀ سطوح وجود جهان اجتناب ناپذیر هستند. در طول عصر کنونی جهان ما که از سطوح بالاتر وجودهای روحی هستیم اکنون نزول می&zwnj;کنیم تا جهانهای تکاملی را سرپرستی کنیم و به انسانهای فراز یابنده خدمت کنیم، و بدین ترتیب تلاش می&zwnj;کنیم که کمبودهای آنها را در واقعیتهای تجربۀ والاتر روحی جبران نماییم.</p>
<p style="direction:rtl">  اما گر چه ما پیرامون طرحهای آرشیتکتهای جهان بنیادین در رابطه با این آفرینشهای بیرونی به راستی هیچ چیز نمی&zwnj;دانیم، با این وجود، در رابطه با سه چیز مطمئن هستیم:</p>

<p style="direction:rtl">  1- در واقع یک سیستم عظیم و جدید از جهانها وجود دارد که در قلمروهای فضای بیرونی به تدریج در حال سازمانیابی است. رسته&zwnj;های جدیدی از آفرینشهای فیزیکی، دایره&zwnj;های عظیم و غول&zwnj;آسای فوج جهانهای گوناگون که بسیار فراتر از سرحدات کنونی آفرینشهای با سکنه پر شده و سازمان یافته وجود دارند که در واقع از طریق تلسکوپهای شما قابل رویت هستند. در حال حاضر، این آفرینشهای بیرونی کاملاً فیزیکی هستند؛ آنها ظاهراً فاقد سکنه هستند و به نظر می&zwnj;رسد عاری از سرپرستی مخلوق می&zwnj;باشند.</p>
<p style="direction:rtl">  2- بسیج نامشخص و کاملاً اسرارآمیز بهشتی موجودات کامل شده و فراز یابندۀ زمان و فضا، در ارتباط با شش سپاه دیگر پایان دهندگان برای اعصار گوناگون ادامه می&zwnj;یابد.</p>
<p style="direction:rtl">  3- همزمان با این کارکردها شخص متعالیِ الوهیت به عنوان فرمانروای قادر ابرآفرینشها در حال قدرت یابی است.</p>

<p style="direction:rtl">  همینطور که ما این رخداد سه&zwnj;گانه، مخلوقات در حال احاطه شدن، جهانها، و الوهیت را مشاهده می&zwnj;کنیم، آیا می&zwnj;توانیم برای پیش&zwnj;بینی این که چیزی جدید و آشکار ناشده در جهان بنیادین در حال نزدیکی به اوج کمال است مورد انتقاد قرار گیریم؟ آیا این طبیعی نیست که ما باید این بسیج طولانی مدت و سازماندهی جهانهای فیزیکی را در این مقیاسِ تاکنون ناشناخته و پدیداری شخصیت ایزد متعال را با این طرح حیرت&zwnj;انگیز ارتقاءِ انسانهای زمان به کمال الهی و با بسیج متعاقب آنها در بهشت در سپاه نهایت &mdash; یک نامگذاری و سرنوشتی که در راز جهان احاطه شده &mdash; در ارتباط بدانیم؟ به طور فزاینده این اعتقاد تمامی یوورسا است که فرجام سپاه در حال گرد آمدنِ نهایت این است که در آینده در جهانهای فضای بیرونی به نوعی خدمت گمارده شوند، یعنی در جایی که ما از پیش توانسته&zwnj;ایم خوشه&zwnj;بندی حداقل هفتاد هزار انبوهش ماده، که هر یک از آنها از هر یک از ابرجهانهای کنونی بزرگتر است را تعیین نماییم.</p>
<p style="direction:rtl">  انسانهای تکاملی در سیارات فضا به دنیا می&zwnj;آیند، از میان کرات مورانشیا عبور می&zwnj;کنند، از جهانهای روحی صعود می&zwnj;کنند، کرات هاونا را در می&zwnj;نوردند، خداوند را پیدا می&zwnj;کنند، به بهشت دست می&zwnj;یابند، و در سپاه اولیۀ نهایت گردآوری می&zwnj;شوند، و در آنجا منتظر مأموریت بعدی در زمینۀ خدمت در جهان می&zwnj;شوند. شش سپاه نهایتِ در حال گرد آمدنِ دیگر وجود دارد، اما گرندفاندا، اولین انسان فراز یابنده، به عنوان رئیس بهشتی کلیۀ رسته&zwnj;های پایان دهندگان مقام ریاست را به عهده دارد. و همینطور که ما این چشم&zwnj;انداز اعجاب&zwnj;آور را نظاره می&zwnj;کنیم، همگی ندا در می&zwnj;دهیم: چه سرنوشت شکوهمندی برای فرزندان حیوان منشأ زمان، فرزندان مادی فضا!</p>
<p style="direction:rtl">  [مسئولیت مشترک این مقاله به عهدۀ یک مشاور الهی و یکی بدون نام و شماره می&zwnj;باشد که از سوی قدمای ایامها در یوورسا اجازه دارند بدین گونه عمل می&zwnj;نماید.]</p>
<p style="direction:rtl">  ~ ~ ~ ~ ~</p>
<p style="direction:rtl">  این سی و یک مقاله که طبیعت الوهیت، واقعیت بهشت، سازماندهی و کارکرد جهان مرکزی و ابرجهانها، شخصیتهای جهان بزرگ، و سرنوشت والای انسانهای تکاملی را توصیف نمودند، توسط یک کمیسیون بالای بیست و چهار نفره از سرپرستان اروانتان ضمانت و فرمولبندی شده و به زبان انگلیسی در آورده شدند. این کمیسیون مطابق فرمانی که توسط قدمای ایامهای یوورسا صادر شده و چنین رهنمود می&zwnj;داد که ما باید در یورنشیا، سیارۀ 606 سیتانیا، در نُرلاشیادِک نبادان، در سال 1934 بعد از میلاد مسیح این کار را انجام دهیم بدین گونه عمل نمود.</p>
</body>
</html>
