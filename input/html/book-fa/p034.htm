<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 34 - روح مادر جها</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">&#1606;&#1587;&#1582;&#1728; &#1662;&#1740;&#1588;&#1606;&#1608;&#1740;&#1587;</span></h1>
</div>
 <div class="c1">
 <h1 style="direction:rtl">مقالۀ 34</h1>
</div>
<div class="c1">
<h4 style="direction:rtl">روح مادر جهان محلی</h4>
</div>

<p style="direction:rtl">  وقتی که یک پسر آفریننده توسط پدر جهانی و پسر جاودان به صورت یک شخص به وجود آمد، آنگاه روح بیکران یک نماد جدید و بی&zwnj;نظیر را از خود برای همراهی با پسر آفریننده در قلمرو فضا به صورت یک فرد به وجود می&zwnj;آورد، تا در آنجا یار او باشد، در ابتدا در سازماندهی فیزیکی، و بعدها در آفرینش و خدمت به مخلوقات به تازگی طرح ریزی شدۀ جهان.</p>
<p style="direction:rtl">  یک روح آفرینشگر به واقعیتهای فیزیکی و روحی، هر دو، واکنش نشان می&zwnj;دهد، و پسر آفریننده نیز همینطور. و بدین ترتیب آنها در ادارۀ یک جهان محلی زمان و فضا هماهنگ و همیار هستند.</p>
<p style="direction:rtl">  این ارواح دختر از سرشت روح بیکران می&zwnj;باشند، اما نمی&zwnj;توانند در کار آفرینش فیزیکی و خدمت روحانی به طور همزمان عمل کنند. پسر جهان الگوی آفرینش فیزیکی را فراهم می&zwnj;کند، در حالی که روح جهان پدیدارسازی مادی واقعیتهای فیزیکی را آغاز می&zwnj;کند. پسر در طرحهای نیرویی عمل می&zwnj;کند، اما روح این آفرینشهای انرژی را به مواد فیزیکی تغییر شکل می&zwnj;دهد. اگر چه توصیف این حضور اولیۀ جهانی روح بیکران به صورت یک شخص تا اندازه&zwnj;ای مشکل است، با این وجود، روح همیار برای پسر آفریننده شخصی است و همیشه به صورت یک فرد مشخص عمل کرده است.</p>
<div class="c1">
<h4 style="direction:rtl">1- پدیداری روح آفرینشگر به صورت یک شخص</h4></div>

<p style="direction:rtl">  بعد از تکمیل سازماندهی فیزیکی یک خوشۀ ستاره&zwnj;ای و سیاره&zwnj;ای و برقراری مدارهای انرژی توسط مراکز نیرویی ابرجهان، به دنبال این کار مقدماتی آفرینشی توسط عوامل روح بیکران که از طریق و تحت هدایت تمرکز کانونی خلاق او در جهان محلی عمل می&zwnj;کنند، اعلان میکائیل پسر انجام می&zwnj;شود که حیات متعاقباً در جهان به تازگی سازمان یافته طرح ریزی خواهد شد. به دنبال به رسمیت شناختن این اعلان قصد توسط بهشت، یک واکنش موافق در تثلیث بهشت رخ می&zwnj;دهد، و به دنبال آن الوهیتهای روح استاد که در ابرجهان آنها این آفرینش جدید در حال سازمانیابی است در درخشش روحانی ناپدید می&zwnj;شوند. در این اثنا ارواح استاد دیگر به این منزلگاه مرکزی الوهیتهای بهشت نزدیک می&zwnj;شوند، و به دنبال آن، هنگامی که روح استادِ در بر گیرندۀ الوهیت همیاران خود را به رسمیت می&zwnj;شناسد، آنچه که به عنوان یک &rdquo;فوران آغازین&ldquo; شناخته شده است به وقوع می&zwnj;پیوندد. این یک درخشش روحانی عظیم است، پدیده&zwnj;ای که تا اقصی نقاط ستاد مرکزی ابرجهان مربوطه به وضوح قابل تشخیص است، و به طور همزمان با این ظهور کم فهم شدۀ تثلیث، یک تغییر چشمگیر در طبیعت حضور خلاق روحی و قدرت روح بیکران که در جهان محلی مربوطه مستقر است رخ می&zwnj;دهد. در پاسخ به این پدیده&zwnj;های بهشتی، عیناً در حضور پسر آفریننده، یک تجلی شخصی جدید روح بیکران فوراً به صورت یک شخص پدیدار می&zwnj;شود. این خادم روحی است. یاور منحصر به فرد آفرینشگر روحی پسر آفریننده، روح مادر جهان محلی، یار شخصی آفرینشگر او شده است.</p>
<p style="direction:rtl">  از این تفکیک جدیدِ شخصیِ آفرینندۀ مشترک و از طریق او جریانات برقرار شده و مدارهای مقرر شدۀ نیروی روحی و نفوذ روحانی پیش می&zwnj;روند تا در تمامی کرات و موجودات آن جهان محلی رخنه کنند. در واقع، این حضور جدید و شخصی یک دگرگونی از پیش موجود و همیار کمتر شخصی پسر در کار اولیۀ سازماندهی فیزیکی جهانی او می&zwnj;باشد.</p>
<p style="direction:rtl">  این شرح یک درام شگفت&zwnj;انگیز در چند کلام اندک است، اما نمایانگر تقریباً تمامی آنچه که می&zwnj;توان پیرامون این کارکردهای خطیر گفت می&zwnj;باشد. این کارکردها لحظه&zwnj;ای، اسرارآمیز، و غیرقابل درک می&zwnj;باشند. راز تکنیک و طرز عمل در سینۀ تثلیث بهشت نهفته است. ما فقط از یک چیز مطمئن هستیم: حضور روح در جهان محلی در طول مدت آفرینش یا سازماندهی صرفاً فیزیکی از روحِ روح بیکران بهشت به صورت ناتمام متمایز گردید؛ در حالی که بعد از پدیداری مجدد روح استادِ سرپرست از آغوش نهان خدایان و به دنبال درخشش انرژی روحانی، تجلی روح بیکران در جهان محلی به طور ناگهانی و کامل به شباهت شخصی آن روح استاد که در ارتباط تبدیل کننده با روح بیکران بود تغییر می&zwnj;کند. روح مادر جهان محلی بدین ترتیب یک طبیعت شخصی به دست می&zwnj;آورد که با طبیعت روح استاد ابرجهان قلمرو نجومی مربوطه آغشته است.</p>
<p style="direction:rtl">  این حضور شخصی شدۀ روح بیکران، روح آفرینشگر مادر جهان محلی، در سیتانیا به عنوان خادم الهی مشهور است. از نظر تمامی مقاصد عملی و منظورهای روحانی این تبلور الوهیت، یک فرد الهی، یک شخص روحی است. و پسر آفریننده او را اینطور می&zwnj;شناسد و چنین به او می&zwnj;نگرد. از طریق این تمرکز محلی و پدیداری شخصی سومین منبع و مرکز در جهان محلی ما است که روح می&zwnj;تواند چنان متعاقباً به طور کامل تحت فرمان پسر آفریننده قرار گیرد. چنین است که در رابطه با این پسر به راستی گفته شد: &rdquo;تمام اختیارات آسمان و زمین به او داده شده است.&ldquo;</p>
<div class="c1">
<h4 style="direction:rtl">2- طبیعت خادم الهی</h4></div>

<p style="direction:rtl">  خادم الهی پس از این که در لحظۀ آفرینش حیات تحت دگرگونی چشمگیر شخصیتی قرار گرفت، به عنوان یک شخص عمل می&zwnj;کند و با پسر آفریننده در برنامه&zwnj;ریزی و مدیریت امور گستردۀ آفرینش محلی&zwnj;شان به یک شیوۀ بسیار شخصی همکاری می&zwnj;کند. برای بسیاری از انواع موجودات جهان، ممکن است حتی این تجلی روح بیکران در طول اعصار پیش از اعطای نهایی میکائیل کاملاً شخصی به نظر نرسد، اما بعد از ارتقاءِ پسر آفریننده به سطح اتوریتۀ مطلق یک پسر استاد، چنان کیفیتهای شخصی روح آفرینشگر مادر ارتقا می&zwnj;یابد که شخصاً توسط تمامی افرادی که تماس برقرار می&zwnj;کنند شناخته می&zwnj;شود.</p>
<p style="direction:rtl">  روح جهان از آغازین&zwnj;ترین ارتباط با پسر آفریننده از تمامی ویژگیهای کنترل فیزیکی روح بیکران، همچنین عطیۀ کامل ضد جاذبه برخوردار است. روح جهان به محض نیل به وضعیت شخصی همان قدر کنترل کامل و تمام حول جاذبۀ ذهن را در جهان محلی اعمال می&zwnj;کند که روح بیکران در صورت حضور شخصی چنین می&zwnj;کرد.</p>
<p style="direction:rtl">  در هر جهان محلی خادم الهی مطابق طبیعت و خصوصیات ذاتی روح بیکران آنطور که در یکی از هفت روح استاد بهشت مجسم است عمل می&zwnj;کند. در حالی که در تمامی ارواح جهان یک یگانگی بنیادین کاراکتر وجود دارد، یک تنوع عملکرد نیز موجود است، که از طریق منشأ آنها توسط یکی از هفت روح استاد تعیین می&zwnj;شود. این تفاوت منشأ، تکنیکهای متنوع در عملکرد ارواح مادر جهان محلی را در ابرجهانهای گوناگون روشن می&zwnj;سازد. اما این ارواح در تمامی ویژگیهای اساسی معنوی یکسان هستند، به طور برابر معنوی و به طور کامل الهی، صرف نظر از تمایز ابرجهانی.</p>
<p style="direction:rtl">  روح آفرینشگر در به وجود آوردن مخلوقات کرات با پسر آفریننده مسئولیت مشترک دارد و هرگز پسر را در تمامی تلاشها برای حمایت و حفظ این آفرینشها ناکام نمی&zwnj;گذارد. حیات از طریق عمل روح آفرینشگر مورد پشتیبانی واقع شده و حفظ می&zwnj;شود. &rdquo;تو روح خود را می&zwnj;فرستی، و آنها آفریده می&zwnj;شوند. تو روی زمین را تازه می&zwnj;گردانی.&ldquo;</p>
<p style="direction:rtl">  در آفرینش یک جهان حاوی مخلوقات هوشمند روح آفرینشگر مادر در ابتدا در قلمرو کمال جهانی عمل می&zwnj;کند. او در به وجود آوردن ستارۀ تابان و بامداد با پسر تشریک مساعی می&zwnj;کند. متعاقباً اولاد روح به طور فزاینده به مرتبت موجودات آفریده شده در سیارات نزدیک می&zwnj;شوند، حتی آنطور که فرزندان در درجه&zwnj;بندی به سوی پایین رو می&zwnj;کنند، از ملک صادقها گرفته تا فرزندان ماتریال، که در واقع با انسانهای عالم ارتباط برقرار می&zwnj;کنند. در تکامل بعدی مخلوقات انسانی، پسران حامل حیات بدن فیزیکی را که از مواد سازمان یافتۀ موجود عالم ساخته شده تهیه می&zwnj;کنند، در حالی که روح جهان به ایجاد &rdquo;روح حیات&ldquo; معاضدت می&zwnj;کند.</p>
<p style="direction:rtl">  در حالی که بخش هفتم جهان بزرگ، از بسیاری جهات، ممکن است در توسعه کند باشد، دانشجویان اندیشمندِ مشکلات ما در انتظار تکامل یک آفرینش فوق&zwnj;العاده متوازن در اعصار آینده هستند. ما این درجۀ بالای تقارن را در اروانتان پیش&zwnj;بینی می&zwnj;کنیم، زیرا روح سرپرست این جهان رئیس ارواح استاد والا می&zwnj;باشد. او روحی هوشمند است که در بر گیرندۀ پیوند متوازن و هماهنگی کامل ویژگیها و کاراکتر تمامی سه الوهیت جاودانه می&zwnj;باشد. ما در مقایسه با ناحیه&zwnj;های دیگر کند و عقب هستیم، اما بدون شک یک توسعۀ برتر و یک پیشرفت بی&zwnj;سابقه روزگاری در اعصار ابدی آینده در انتظار ما است.</p>
<div class="c1">
<h4 style="direction:rtl">3- پسر و روح در زمان و مکان</h4></div>

<p style="direction:rtl">  نه پسر جاودان و نه روح بیکران تحت محدودیت زمان یا مکان قرار ندارند و به آن مشروط هم نیستند، اما بیشتر اولاد آنها چنین هستند.</p>
<p style="direction:rtl">  روح بیکران بر کل مکان نفوذ دارد و در دایرۀ ابدیت سکونت دارد. باز، شخصیتهای روح بیکران در تماس شخصی&zwnj;شان با فرزندان زمان اغلب باید عناصر گذرا را به حساب آورند، گر چه نه زیاد مکان را. بسیاری از خدمات روحانی ذهنی مکان را نادیده می&zwnj;انگارند اما در اجرای هماهنگی سطوح متنوع واقعیت جهان دچار تأخیر زمانی می&zwnj;شوند. یک پیام&zwnj;آور منفرد عملاً از مکان مستقل است، به جز این که سفر از یک مکان به مکان دیگر در واقع نیازمند زمان است؛ و چیزهای مشابهی وجود دارند که برای شما ناشناخته&zwnj;اند.</p>
<p style="direction:rtl">  یک روح آفرینشگر در امتیازات شخصی تماماً و به طور کامل از مکان مستقل است، ولی از زمان نیست. چنین روح جهانی هیچ حضور شخصی ویژه&zwnj;ای در کوکبه یا ستاد مرکزی سیستم ندارد. او به طور برابر و پراکنده در سرتاسر جهان محلی خود حضور دارد، و از این رو به همان اندازه عملاً و شخصاً در یک کره حضور دارد که در هر کرۀ دیگر.</p>
<p style="direction:rtl">  فقط در رابطه با عنصر زمان یک روح آفرینشگر به طور پیوسته در معاضدتهای جهانی خود محدود است. یک پسر آفریننده به طور آنی در سرتاسر جهان خود عمل می&zwnj;کند، اما روح آفرینشگر باید در یاری رساندن به ذهن جهانی زمان را به حساب آورد، به جز هنگامی که آگاهانه و تعمداً از امتیازات شخصی پسر جهان سود می&zwnj;برد. روح آفرینشگر در عملکرد صرفاً روحی و همچنین در تشریک مساعی با عملکرد اسرارآمیز بازتاب جهان نیز مستقل از زمان عمل می&zwnj;کند.</p>
<p style="direction:rtl">  اگر چه مدار جاذبۀ روحیِ پسر جاودان از زمان و مکان هر دو مستقل عمل می&zwnj;کند، کلیۀ عملکردهای پسران آفریننده از محدودیتهای مکانی مستثنی نیستند. اگر کارکردهای کرات تکاملی مستثنی شوند، این میکائیل پسران به نظر می&zwnj;رسد قادرند نسبتاً مستقل از زمان عمل کنند. یک پسر آفریننده در رابطه با زمان محدودیت ندارد، اما در محدودیت مکانی قرار دارد. او نمی&zwnj;تواند شخصاً در یک لحظه در دو مکان باشد. میکائیل نبادان در درون جهان خود بدون زمان عمل می&zwnj;کند و از طریق بازتاب عملاً در ابرجهان نیز همینطور. او با پسر جاودان خارج از زمان مستقیماً ارتباط برقرار می&zwnj;کند.</p>
<p style="direction:rtl">  خادم الهی یاور با درایت پسر آفریننده است و او را قادر می&zwnj;سازد بر محدودیتهای ذاتی خود در رابطه با مکان فائق آید و آنها را جبران کند، زیرا هنگامی که این دو در پیوندی اجرائی عمل می&zwnj;کنند، در محدودۀ آفرینش محلی خود عملاً مستقل از زمان <em>و</em> مکان هستند. از این رو، همانطور که عملاً در سرتاسر یک جهان محلی مشاهده می&zwnj;شود، پسر آفریننده و روح آفرینشگر معمولاً مستقل از زمان و مکان، هر دو، عمل می&zwnj;کنند زیرا همواره رهایی از زمان و مکان برای هر یک از آنها موجود است.</p>
<p style="direction:rtl">  فقط موجودات مطلق به طور مطلق از زمان و مکان مستقل هستند. اکثریت اشخاص تحت فرمان پسر جاودان و روح بیکران هر دو تابع هم زمان و هم مکان هستند.</p>
<p style="direction:rtl">  هنگامی که یک روح آفرینشگر &rdquo;آگاه از مکان&ldquo; می&zwnj;شود، آماده می&zwnj;شود یک &rdquo;قلمرو مکانی&ldquo; محدود را که متعلق به او است شناسایی کند، عالمی که در تمیز جداگانه از تمامی مکانهای دیگری که به واسطۀ آنها محدود است، از مکان آزاد است. هر کس آزاد است که فقط در محدودۀ آگاهی خود انتخاب و عمل نماید.</p>
<div class="c1">
<h4 style="direction:rtl">4- مدارهای جهان محلی</h4></div>

<p style="direction:rtl">  در جهان محلی نبادان سه مدار روحی بارز وجود دارد:</p>
<blockquote>
<p style="direction:rtl">  1- روح اعطایی پسر آفریننده، تسلی دهنده، روح حقیقت.</p>
<p style="direction:rtl">  2- مدار روحی خادم الهی، روح&zwnj;القدس.</p>
<p style="direction:rtl">  3- مدار خدمت به موجود هوشمند، شامل فعالیتهای کم و بیش یکپارچه اما عملکرد متنوع هفت روح یاور ذهن.</p>
</blockquote>
<p style="direction:rtl">  پسران آفریننده از عطیۀ یک روح جهان حضوری برخوردار هستند که از بسیاری جهات با حضور جهانی هفت روح استاد بهشت قابل مقایسه است. این روح حقیقت است که توسط یک پسر اعطایی پس از این که عنوان روحی برای چنین کره&zwnj;ای دریافت نمود روی یک دنیا ریخته می&zwnj;شود. این تسلی دهندۀ اعطا شده همان نیروی معنوی است که کلیۀ جویندگان حقیقت را به طور پیوسته به سوی او که تجسم حقیقت در جهان محلی است جذب می&zwnj;کند. این روح یک عطیۀ ذاتی پسر آفریننده است که درست همانطور که مدارهای اصلی جهان بزرگ از حضور شخصی الوهیتهای بهشت سرچشمه می&zwnj;یابند از طبیعت الهی او برمی&zwnj;آید.</p>
<p style="direction:rtl">  پسر آفریننده ممکن است بیاید و برود، حضور شخصی او ممکن است در جهان محلی یا جای دیگر باشد، لذا روح حقیقت به طور مختل نشده عمل می&zwnj;کند، زیرا این حضور الهی، در حالی که از شخصیت پسر آفریننده ناشی می&zwnj;شود، از نظر کارکرد در شخص خادم الهی متمرکز است.</p>
<p style="direction:rtl">  با این وجود روح مادر جهانی هرگز کرۀ ستاد مرکزی جهان محلی را ترک نمی&zwnj;کند. روح پسر آفریننده ممکن است گاهی مستقل از حضور شخصی پسر عمل کند و چنین می&zwnj;کند، اما روح شخصی روح مادر جهانی چنین عمل نمی&zwnj;کند. اگر حضور شخصی خادم الهی از سلوینگتون جدا شود روح مقدس او فاقد کارکرد می&zwnj;شود. حضور روحی او به نظر می&zwnj;رسد در کرۀ ستاد مرکزی ثابت است، و همین واقعیت است که روح پسر آفریننده را قادر می&zwnj;سازد که مستقل از حضور پسر عمل کند. روح مادر جهانی به عنوان تمرکز کانونی جهانی و مرکز روح حقیقت و نیز مرکز نفوذ شخصی خود او، روح&zwnj;القدس، عمل می&zwnj;نماید.</p>
<p style="direction:rtl">  پدر - پسر آفریننده و روح آفرینشگر مادر هر دو به طرق گوناگون به اعطای ذهنی فرزندان جهان محلی خود مساعدت می&zwnj;کنند. اما روح آفرینشگر اعطای ذهنی نمی&zwnj;کند تا این که از عطیۀ امتیازات شخصی برخوردار گردد.</p>
<p style="direction:rtl">  رسته&zwnj;های فوق تکاملی شخصیت در یک جهان محلی از نوع جهان محلی الگوی ذهنی ابرجهان برخوردار هستند. رسته&zwnj;های انسانی و زیر انسانی حیات تکاملی از عطیۀ خدمت ذهنی انواع ارواح یاور برخوردار هستند.</p>
<p style="direction:rtl">  هفت روح یاور ذهن آفریدۀ خادم الهی یک جهان محلی هستند. این ارواح ذهنی دارای کاراکتر یکسان اما قدرت متنوع هستند، و همگی به طور یکسان از طبیعت روح جهان بهره می&zwnj;برند، گر چه جدا از مادر آفریننده&zwnj;شان به سختی شخصیت محسوب می&zwnj;شوند. هفت یاور این نامها را گرفته&zwnj;اند: روح<em> خرد</em>، روح <em>پرستش</em>، روح <em>تدبیر</em>، روح <em>دانش، </em>روح <em>شجاعت</em>، روح <em>درایت</em>، روح <em>بصیرت</em> &mdash; درک سریع.</p>
<p style="direction:rtl">  اینها &rdquo;هفت روح خدا&ldquo; هستند، که &rdquo;همچون چراغ در مقابل تخت شاهی روشنند.&ldquo; اینها همانهایی هستند که پیامبری به صورت علائم در رویا دید. اما او جایگاههای بیست و چهار نگهبان را گرداگرد این هفت روح یاور ذهن ندید. این نگارش بیانگر سردرگمی پیرامون دو ارائۀ مطلب می&zwnj;باشد، یکی در رابطه با ستاد مرکزی جهان و دیگری در رابطه با پایتخت سیستم. جایگاههای بیست و چهار رهبر روحانی در جروسم، ستاد مرکزی سیستم محلی کرات مسکونی شما هستند.</p>
<p style="direction:rtl">  اما یوحنا پیرامون سلوینگتون چنین نوشت: &rdquo;و از تخت پادشاهی برقها و رعدها و صداهایی برمی&zwnj;خاست.&ldquo; &mdash; پخش برنامه&zwnj;های جهانی برای سیستمهای محلی. او همچنین مخلوقات کنترل جهت جهان محلی، قطب&zwnj;نماهای زندۀ کرۀ ستاد مرکزی، را در ذهن مجسم نمود. این کنترل جهت در نبادان توسط چهار مخلوق کنترل سلوینگتون که روی جریانات جهان عمل می&zwnj;کنند و توسط اولین روح عمل کنندۀ ذهن، یاور بصیرت، روح &rdquo;درک سریع&ldquo; به طور توانمند یاری می&zwnj;شوند نگهداری می&zwnj;شود. اما توصیف این چهار مخلوق &mdash; که جانور عجیب نامیده شده&zwnj;اند &mdash; به گونه&zwnj;ای غم&zwnj;انگیز مورد خدشه وارد شده است. آنها از زیبایی بی&zwnj;همتا و شکل بدیع برخوردارند.</p>
<p style="direction:rtl">  چهار نقطۀ قطب&zwnj;نما جهانی هستند و ذاتی حیات نبادان می&zwnj;باشند. کلیۀ مخلوقات زنده از واحدهای بدنی برخوردارند که نسبت به این جریانات جهت&zwnj;دار حساس و واکنش پذیر هستند. این آفرینشهای مخلوق از نقاط مختلف جهان گرفته تا تک تک سیارات نسخه&zwnj;برداری می&zwnj;شوند، و در ارتباط با نیروهای مغناطیسی کرات طوری انبوه اندامهای میکروسکوپی را در ارگانیسم حیوان به کار می&zwnj;اندازند که این سلولهای جهت به طور پیوسته شمال و جنوب را نشان می&zwnj;دهند. از این رو حس جهت&zwnj;یابی برای همیشه در موجودات زندۀ جهان ثابت است. این حس به طور کامل به عنوان یک دارایی آگاهانه در نوع بشر وجود ندارد. این اندامها در ابتدا حدوداً در هنگام این نگارش در یورنشیا مشاهده شدند.</p>
<div class="c1">
<h4 style="direction:rtl">5- خدمت روحانی روح</h4></div>

<p style="direction:rtl">  خادم الهی در فرمولبندی حیات و آفرینش انواع جدید موجودات با پسر آفریننده تا هنگام اعطای هفتم او همکاری می&zwnj;کند، و به دنبال آن، بعد از ارتقاءِ او به مقام فرمانروایی کامل جهان با پسر و روح اعطایی پسر در کار بیشتر خدمت جهانی و پیشرفت سیاره&zwnj;ای به تشریک مساعی ادامه می&zwnj;دهد.</p>
<p style="direction:rtl">  در کرات مسکونی روح کار پیشرفت تکاملی را آغاز می&zwnj;کند، که شروع آن با مادۀ بی&zwnj;جان عالم است. او در ابتدا حیات گیاهی را اعطا می&zwnj;دارد، سپس ارگانیسمهای حیوانی، بعد اقسام اولیۀ وجود بشری؛ و هر اعطای متعاقب به پیشرفت بیشتر پتانسیل تکاملیِ حیات سیاره&zwnj;ای از مراحل آغازین و بدوی تا ظهور موجودات صاحب اراده کمک می&zwnj;کند. این کار روح به طور عمده از طریق هفت یاور، ارواح پیمان، روح - ذهن متحد کننده و هماهنگ&zwnj;ساز سیارات در حال تکامل، که به طور پیوسته و متحد نژادهای انسانها را به سوی اندیشه&zwnj;های والاتر و آرمانهای معنوی رهنمون می&zwnj;دارند به انجام می&zwnj;رسد.</p>
<p style="direction:rtl">  انسان فانی در ابتدا هنگامی که در ذهن کاملاً حیوانیِ مخلوقات تکاملی ظرفیت دریافت برای یاوران پرستش و خرد به وجود می&zwnj;آید خدمت روحانی روح را در رابطه با ذهن تجربه می&zwnj;کند. این خدمت روحانی ششمین و هفتمین یاور نشانگر تکامل ذهن است که از سرحد خدمت معنوی عبور کرده است. و این اذهان دارای کارکرد پرستش و خرد فوراً در مدارهای روحی خادم الهی گنجانده می&zwnj;شوند.</p>
<p style="direction:rtl">  هنگامی که ذهن بدین گونه از موهبت خدمت روحانی روح&zwnj;القدس بهره&zwnj;مند می&zwnj;شود، از ظرفیت (آگاهانه یا ناآگاهانه) برای انتخاب حضور روحانی پدر جهانی &mdash; تنظیم کنندۀ فکر &mdash; برخوردار می&zwnj;گردد. اما پس از رهاسازی روح حقیقت توسط پسر اعطایی برای خدمت سیاره&zwnj;ای به تمامی انسانها، اذهان نرمال به طور اتوماتیک برای پذیرش تنظیم کنندگان فکر آماده می&zwnj;شوند. روح حقیقت با حضور روح خادم الهی به صورت یگانه کار می&zwnj;کند. این ارتباط دوگانۀ روحی روی کرات در چرخش است و در صدد آن است که حقیقت را آموزش دهد و به طور معنوی اذهان انسانها را ارشاد کند، روانهای مخلوقات نژادهای در حال صعود را الهام بخشد، و مردمانی را که ساکن سیارات تکاملی هستند به طور پیوسته به سوی هدف بهشتی سرنوشت الهی آنها هدایت کند.</p>
<p style="direction:rtl">  اگر چه روح حقیقت روی تمامی انسانها ریخته می&zwnj;شود، این روح پسر به واسطۀ پذیرش شخصی انسان نسبت به آنچه که جمع و جوهر مأموریت پسر اعطایی را تشکیل می&zwnj;دهد تقریباً به طور کامل در کارکرد و قدرت محدود است. روح&zwnj;القدس بخشاً مستقل از رویکرد بشر است و بخشاً مشروط به تصمیمات و همکاری خواست انسان است. با این وجود، خدمت روحانی روح&zwnj;القدس در منزه&zwnj;سازی و معنویت بخشیدن زندگی درونی آن انسانهایی که از رهنمودهای الهی هر چه بیشتر به طور کامل <em>اطاعت می&zwnj;کنند</em> به طور فزاینده مؤثر می&zwnj;شود.</p>
<p style="direction:rtl">  شما به عنوان فرد شخصاً از یک بخش یا وجود جداگانۀ روح پدر - پسر آفریننده یا روح آفرینشگر مادر برخوردار نیستید. این خادمان روحانی همانند ناصحان اسرارآمیز با مراکز فکری ذهن فرد تماس نمی&zwnj;گیرند یا در آن ساکن نمی&zwnj;باشند. تنظیم کنندگان فکری وجود منفرد معین واقعیت پیش شخصی پدر جهانی می&zwnj;باشند، که در واقع در ذهن انسان به عنوان یک قسمت عینی آن ذهن سکنی می&zwnj;گزینند، و با مجموعۀ ارواح پسر آفریننده و روح آفرینشگر با هماهنگی کامل کار می&zwnj;کنند.</p>
<p style="direction:rtl">  حضور روح&zwnj;القدسِ دختر جهانیِ روح بیکران، حضور روح حقیقتِ پسر جهانیِ پسر جاودان، و حضور تنظیم کننده - روح پدر بهشتی در یک انسان تکاملی یا با او، نشانگر تقارن اعطای معنوی و خدمت روحانی است و چنین انسانی را شایسته می&zwnj;دارد که به طور آگاهانه واقعیت اعتقادی فرزندی با خداوند را درک کند.</p>
<div class="c1">
<h4 style="direction:rtl">6- روح در انسان</h4></div>

<p style="direction:rtl">  با تکامل تدریجی یک سیارۀ مسکونی و معنویت&zwnj;یابی فراتر ساکنان آن ممکن است تأثیرات معنوی اضافه&zwnj;ای توسط چنین شخصیتهای با درایت دریافت شود. به تدریج که انسانها در کنترل ذهن و بینش روحی پیشرفت می&zwnj;کنند، این خدمات روحی چندگانه بیشتر و بیشتر در عملکرد هماهنگ می&zwnj;شوند. آنها به طور فزاینده با خدمت فراگیر تثلیث بهشت در می&zwnj;آمیزند.</p>
<p style="direction:rtl">  اگر چه ممکن است جلوۀ الوهیت جمعی باشد، در تجربۀ بشری الوهیت مفرد، همیشه <em>یگانه</em>، است. خدمت معنوی نیز در تجربۀ بشری جمعی نیست. تمامی تأثیرات معنوی صرف نظر از جمعی بودن منشأ، در کارکرد یگانه هستند. آنها به راستی یکی هستند، و خدمت روحی خدای هفتگانه در مخلوقات جهان بزرگ و برای آنها هستند، و به تدریج که قدردانی و پذیرش مخلوقات برای این خدمت یگانه&zwnj;ساز افزایش می&zwnj;یابد، این در تجربۀ آنها خدمت خدای متعال می&zwnj;شود.</p>
<p style="direction:rtl">  روح الهی از بلندیهای شکوه جاودان با یک سری طولانی از گامها فرود می&zwnj;آید تا شما را آنطور که هستید و در آنجا که هستید ملاقات کند و سپس، در مشارکت با ایمان، روح حاوی منشأ انسانی را با محبت در آغوش می&zwnj;کشد و با آن گامهای فروتنانه با اطمینان و قطعیت به بازگشت از همان راه مبادرت می&zwnj;کند، و هرگز توقف نمی&zwnj;کند تا این که روح تکاملی با ایمنی به همان بلندیهای سعادت جاودان که روح الهی در ابتدا از آنجا راهی این مأموریت بخشش و خدمت روحانی شد بالا رود.</p>
<p style="direction:rtl">  نیروهای روحی به گونه&zwnj;ای خطا ناپذیر سطوح اولیۀ خود را دنبال می&zwnj;کنند و به آن دست می&zwnj;یابند. آنها با عزیمت از جاودانگی مطمئناً به آن باز می&zwnj;گردند، و تمامی آن فرزندان زمان و مکان را که از راهبری و آموزش تنظیم کنندۀ ساکن متابعت کرده&zwnj;اند با خود می&zwnj;برند، آنهایی را که به راستی &rdquo;از روح تولد یافته&zwnj;اند&ldquo;، فرزندان با ایمان خداوند.</p>
<p style="direction:rtl">  روح الهی منبع خدمت مداوم و تشویق برای فرزندان انسانها است. قدرت و پیشرفت شما &rdquo;مطابق رحمت او و از طریق نوسازی روح است.&ldquo; حیات معنوی، همانند انرژی فیزیکی مصرف می&zwnj;شود. تلاش معنوی به خستگی نسبی معنوی منجر می&zwnj;شود. تمامی تجربۀ صعود، واقعی و نیز معنوی است. از این رو به راستی نوشته شده است: &rdquo;این روح است که جان می&zwnj;بخشد.&ldquo; &rdquo;روح حیات می&zwnj;دهد.&ldquo;</p>
<p style="direction:rtl">  تئوری مردۀ حتی والاترین دکترینهای مذهبی برای دگرگون ساختن کاراکتر بشری یا کنترل رفتار انسانی ناتوان است. آنچه که دنیای امروز نیاز دارد حقیقتی است که آموزگار باستانی شما اعلام نمود: &rdquo;نه فقط در کلام بلکه در نیرو و در روح&zwnj;القدس.&ldquo; هستۀ حقیقتِ تئوریک مرده است، بالاترین مفاهیم انسانی بدون تأثیرند، مگر این که روح الهی روی اشکال حقیقت بدمد و فرمولهای نیکوکاری را جان بخشد.</p>
<p style="direction:rtl">  آنهایی که سکنی گزیدن خداوند را دریافت کرده و شناخته&zwnj;اند در روح تولد یافته&zwnj;اند. &rdquo;شما پرستشگاه خداوند هستید، و روح خداوند در شما ساکن است.&ldquo; کافی نیست که این روح روی شما افشانده شود، روح الهی باید بر هر مرحله از تجربۀ بشری مسلط باشد و آن را کنترل کند.</p>
<p style="direction:rtl">  حضور روح الهی، آب حیات، است که مانع عطش وافر ناخشنودی انسانی و آن گرسنگی توصیف ناپذیر ذهن معنویت نیافتۀ بشری می&zwnj;شود. موجودات از روح برانگیخته شده &rdquo;هرگز تشنه نمی&zwnj;شوند، زیرا این آب روحانی در آنها یک چشمۀ خشنودی خواهد گشت که به سوی حیات جاودانه فوران خواهد نمود.&ldquo; چنین روانهای آبیاری شدۀ الهی تا جایی که به شادیهای زندگی و خرسندیهای وجود زمینی مربوط می&zwnj;شود همگی از محیط مادی مستقل هستند. آنها از نظر معنوی نورانی شده و طراوت یافته&zwnj;اند، و از نظر اخلاقی تقویت شده و بهره&zwnj;مند شده&zwnj;اند.</p>
<p style="direction:rtl">  در هر انسانی یک طبیعت دوگانه وجود دارد: میراث تمایلات حیوانی و اشتیاق والای عطیۀ روحی. در طول زندگی کوتاه شما در یورنشیا، این دو تمایل شدیدِ متنوع و متضاد به ندرت می&zwnj;توانند به طور کامل مصالحه کنند. آنها به سختی می&zwnj;توانند هماهنگ و متحد شوند. اما در طول عمرتان مجموعۀ روحی به طور پیوسته شما را یاری می&zwnj;کند که جسم را بیشتر و بیشتر تحت راهبری روح قرار دهید. اگر چه شما باید به زندگی مادی خود ادامه دهید، اگر چه شما نمی&zwnj;توانید از بدن و نیازهای آن بگریزید، با این وجود، در مقصود و ایده&zwnj;آلها به طور فزاینده قدرت یافته&zwnj;اید که طبیعت حیوانی را تحت سلطۀ روح قرار دهید. در درون شما به راستی یک تبانی نیروهای روحی، یک اتحادی از نیروهای الهی وجود دارد که مقصود انحصاری آنها این است که رهایی نهایی شما را از اسارت مادی و محدودیتهای متناهی عملی سازد.</p>
<p style="direction:rtl">  منظور از تمامی این خدمات روحانی این است، &rdquo;که شما از طریق روح او که در درون انسان است نیرو یابید.&ldquo; و این تماماً نمایانگر مراحل اولیه برای نیل نهایی به کمال ایمان و خدمت است، آن تجربه&zwnj;ای که در اثنای آن &rdquo;با تمامی سرشاری خداوند پر خواهید شد.&ldquo; &rdquo;زیرا تمامی آنهایی که با روح خداوند هدایت می&zwnj;شوند فرزندان خداوند هستند.&ldquo;</p>
<p style="direction:rtl">  روح هرگز <em>مجبور نمی&zwnj;کند</em>، فقط هدایت می&zwnj;کند. اگر شما یک یاد گیرندۀ مشتاق هستید، اگر می&zwnj;خواهید به سطوح روحی دست یابید و به بلندیهای الهی برسید، اگر صادقانه آرزو دارید به هدف ابدی برسید، در این صورت روح الهی به آرامی و به طور مهرآمیز شما را در امتداد مسیر فرزندی و پیشرفت معنوی هدایت خواهد نمود. هر گامی که بر می&zwnj;دارید باید با رضایت، هوشمندانه و همکاری مسرت&zwnj;آمیز باشد. استیلای روح هرگز با تحمیل رنگ نیافته و یا با اجبار مورد مخاطره قرار نگرفته است.</p>
<p style="direction:rtl">  و هنگامی که چنین حیات حاوی هدایت روحی به طور آزادانه و هوشمندانه پذیرفته شد، در درون ذهن بشری به تدریج یک آگاهی مثبت از تماس الهی و اطمینان از مشارکت روحی به وجود می&zwnj;آید. دیر یا زود &rdquo;روح با روح شما (تنظیم کننده) گواهی می&zwnj;دهد که شما یک فرزند خداوند هستید.&ldquo; تنظیم کنندۀ فکریِ خود شما از پیش با شما پیرامون نزدیکی&zwnj;تان با خداوند سخن گفته است، طوری که نگارش تصدیق می&zwnj;کند که روح <em>&rdquo;با</em> روح شما&ldquo; گواهی می&zwnj;دهد نه <em>به</em> روح شما.</p>
<p style="direction:rtl">  آگاهی از استیلای روح بر یک حیات بشری به زودی با یک نمایش فزاینده از ویژگیهای روح در واکنشهای حیات چنین انسان تحت راهبری روح همراه است، &rdquo;زیرا ثمره&zwnj;های روح محبت، شادی، آرامش، بردباری، ملایمت، نیکی، ایمان، فروتنی، و اعتدال است.&ldquo; چنین انسانهای با روح هدایت شده و به طور الهی نورانی شده، ضمن این که هنوز در مسیرهای حقیرانۀ رنج و زحمت گام بر می&zwnj;دارند و وظایف مربوط به تکالیف زمینی خود را با وفاداری انسانی انجام می&zwnj;دهند، از پیش شروع به تشخیص انوار حیات جاودانه&zwnj;ای که در سواحل بسیار دور دنیای دیگر سوسو می&zwnj;زند کرده&zwnj;اند. آنها از پیش شروع به درک واقعیت آن حقیقت الهام بخش و آرامش بخش کرده&zwnj;اند، که &rdquo;پادشاهی خداوند گوشت و نوشیدنی نیست بلکه نیکوکاری، آرامش، و شادی در روح القدس است.&ldquo; و در طول هر مشقت و در وجود هر سختی، روانهای از روح تولد یافته با آن امیدی که فراتر از همۀ ترسها است قوت قلب می&zwnj;یابند، زیرا مهر خداوند از طریق حضور روح الهی روی تمامی دلها ریخته می&zwnj;شود.</p>
<div class="c1">
<h4 style="direction:rtl">7- روح و جسم</h4></div>

<p style="direction:rtl">  جسمانیت، طبیعت ذاتی که از نژادهای حیوان منشأ سرچشمه می&zwnj;یابد، به طور طبیعی ثمر روح الهی به بار نمی&zwnj;آورد. هنگامی که طبیعت انسانی از طریق افزودن طبیعت فرزندان ماتریال خداوند ارتقا یافت، به تدریج که نژادهای یورنشیا از طریق اعطای آدم تا اندازه&zwnj;ای پیشرفت نمودند، سپس راه برای همکاری روح حقیقت با تنظیم کنندۀ ساکن در فرد بهتر آماده می&zwnj;شود، تا موجب درو کردن زیبای میوه&zwnj;های سرشت روح شود. اگر شما این روح را پس نزنید، ولو این که برای انجام این کار به ابدیت نیاز باشد، &rdquo;او شما را به سوی حقیقت تمام هدایت خواهد کرد.&ldquo;</p>
<p style="direction:rtl">  انسانهای تکاملی که در کرات نرمال دارای پیشرفت معنوی ساکنند تضادهای حادی را که میان روح و جسم وجود دارد و نژادهای کنونی یورنشیا را تعیین ویژگی می&zwnj;کند تجربه نمی&zwnj;کنند. اما حتی در ایده&zwnj;آل&zwnj;ترین سیارات، انسان پیش از آدم باید تلاشهای مثبتی به خرج دهد تا از سطح صرفاً حیوانی وجود به سطوح متوالی معانیِ به طور فزاینده عقلانی و ارزشهای بالاتر روحی صعود کند.</p>
<p style="direction:rtl">  انسانهای یک کرۀ نرمال بین طبیعتهای فیزیکی و معنوی خود ستیز مداوم را تجربه نمی&zwnj;کنند. آنها با ضرورت بالا رفتن از سطوح حیوانی وجود به سطوح بالاتر زندگانی معنوی مواجه هستند، اما این فرازرَوی در مقایسه با تضادهای شدید انسانهای یورنشیا در این عالم حاوی طبیعتهای ناهمگون مادی و معنوی بیشتر شبیه تحت آموزش و پرورش قرار گرفتن است.</p>
<p style="direction:rtl">  مردمان یورنشیا برای دریافت کمک در این کار نیل تدریجی معنوی سیاره&zwnj;ای از پیامدهای یک محرومیت دوگانه رنج می&zwnj;برند. تحول کلیگسشیا سردرگمی جهانی را تسریع نمود و تمامی نسلهای بعد را از یاری اخلاقی که یک جامعۀ منظم می&zwnj;توانست فراهم سازد بی&zwnj;بهره ساخت. اما حتی فاجعه&zwnj;آمیزتر از آن خطای نوع آدم بود، زیرا نژادها را از آن نوع برتر حاوی سرشت فیزیکی که با آرمانهای معنوی هماهنگ&zwnj;تر بود محروم ساخت.</p>
<p style="direction:rtl">  	انسانهای یورنشیا مجبورند متحمل چنین تقلاهای چشمگیر بین روح و جسم شوند زیرا نیاکان بسیار دور آنها از طریق اعطای عدنی بیشتر به طور کامل همانند نوع آدم نشدند. طرح الهی این بود که نژادهای انسانی یورنشیا باید از طبیعتی فیزیکی برخوردار می&zwnj;گشتند که بیشتر به طور طبیعی از نظر روحی واکنش نشان می&zwnj;داد.</p>
<p style="direction:rtl">  به رغم این مصیبت دوگانه برای طبیعت انسان و محیط او، اگر انسانهای امروزی به پادشاهی روح وارد شوند، یعنی جایی که فرزندان با ایمان خداوند در خدمت روشنگرانه و آزادیبخشِ وقف با جان و دل به انجام خواست پدر آسمانی به سر برده و از رهایی نسبی از اسارت و بردگی جسم بهره&zwnj;مند می&zwnj;باشند، قدر کمتری از این ستیز آشکار میان جسم و روح را تجربه خواهند کرد. عیسی راه جدید زندگی انسانی را به نوع بشر نشان داد، راهی که به وسیلۀ آن موجودات بشری می&zwnj;توانند از پیامدهای مهلک شورش کلیگسشیا به اندازۀ زیاد بگریزند و به مؤثرترین نحو محرومیتهای ناشی از خطای نوع آدم را جبران کنند. &rdquo;روح حیات عیسی مسیح ما را از قانون زندگی حیوانی و وسوسه&zwnj;های شرارت و گناه آزاد ساخته است.&ldquo; &rdquo;این همان پیروزی است که بر جسم و حتی ایمان شما فائق می&zwnj;آید.&ldquo;</p>
<p style="direction:rtl">  آن مردان و زنان خداشناسی که از روح تولد یافته&zwnj;اند به همان قدر با طبیعت انسانی خود تضاد را تجربه می&zwnj;کنند که ساکنان نرمال&zwnj;ترین کرات، سیاراتی که هرگز با گناه آغشته نشده و یا با شورش لمس نشده&zwnj;اند. فرزندان با ایمان بسیار فراتر از تضادهایی که به وسیلۀ تمایلات لجام گسیخته یا غیرطبیعی ایجاد می&zwnj;شود در سطوح عقلانی کار می&zwnj;کنند و در سطوح معنوی زندگی می&zwnj;کنند. تمایلات نرمال موجودات حیوانی و امیال و انگیزشهای طبیعی حاوی طبیعت فیزیکی حتی با بالاترین دستیابیهای معنوی در تضاد نیستند به جز در اذهان اشخاص نادان، بد آموخته، یا متأسفانه بیش از حد موشکاف.</p>
<p style="direction:rtl">  پس از این که حرکت در مسیر حیات جاودانه را آغاز نمودید، به دنبال این که تکلیف را پذیرفته و فرامین پیشروی خود را دریافت نمودید، از مخاطرات فراموشکاری بشری و ناهمسازی انسانی بیم نداشته باشید، با تردیدهای شکست یا با سردرگمی مبهوت کننده دچار نگرانی نشوید، تزلزل نشان ندهید، و موقعیت و مرتبت خود را زیر سئوال نبرید، زیرا در هر ساعت تاریک، در هر مرحلۀ حساس در تقلای پیش رو، روح حقیقت همیشه چنین سخن خواهد گفت: &rdquo;مسیر این است.&ldquo;</p>
<p style="direction:rtl">  [ارائه شده توسط یک پیام&zwnj;آور توانمند که موقتاً به مأموریت خدمت در یورنشیا گمارده شده است.] </p>
</body>
</html>
