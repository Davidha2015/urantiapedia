<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 37 - شخصیتهای جها</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">&#1606;&#1587;&#1582;&#1728; &#1662;&#1740;&#1588;&#1606;&#1608;&#1740;&#1587;</span></h1>
</div>
 <div class="c1">
 <h1 style="direction:rtl">مقالۀ 37</h1>
</div>
<div class="c1">
<h4 style="direction:rtl">شخصیتهای جهان محلی</h4>
</div>

<p style="direction:rtl">  در رأس تمامی شخصیتها در نبادان آفریننده و پسر استاد، میکائیل، پدر و فرمانروای جهان قرار دارد. روح مادر جهان محلی، خادم الهی سلوینگتون، در الوهیت همتراز و در ویژگیهای آفرینندگی مکمل او است. و این آفرینندگان از یک جهت عینی پدر - پسر و روح - مادر تمامی مخلوقات بومی نبادان می&zwnj;باشند.</p>
<p style="direction:rtl">  مقالات پیشین به رسته&zwnj;های آفریده شدۀ فرزندی پرداخته&zwnj;اند. نوشته&zwnj;های بعدی ارواح خادم و رسته&zwnj;های فراز یابندۀ فرزندی را توصیف می&zwnj;نمایند. این مقاله عمدتاً به یک گروه بینابینی، مددکاران جهانی، می&zwnj;پردازد، اما همچنین برخی از ارواح بالاتر که در نبادان ساکنند و برخی رسته&zwnj;های شهروندی دائم در جهان محلی را به طور خلاصه مورد بررسی قرار می&zwnj;دهد.</p>
<div class="c1">
<h4 style="direction:rtl">1- مددکاران جهان</h4></div>

<p style="direction:rtl">  بسیاری از رسته&zwnj;های بی&zwnj;مانند که به طور کلی در این رده گروه&zwnj;بندی شده&zwnj;اند آشکار نمی&zwnj;شوند، اما مددکاران جهان، آنطور که در این مقالات ارائه شده&zwnj;اند، شامل هفت رستۀ زیرین می&zwnj;باشند:</p>
<blockquote>
<p style="direction:rtl">  1- ستارگان تابان و بامداد.</p>
<p style="direction:rtl">  2- ستارگان تابناک عصر.</p>
<p style="direction:rtl">  3- فرشتگان اعظم.</p>
<p style="direction:rtl">  4- دستیاران والامرتبه.</p>
<p style="direction:rtl">  5- مأموران عالی رتبه.</p>
<p style="direction:rtl">  6- ناظران آسمانی.</p>
<p style="direction:rtl">  7- آموزگاران کرات قصر.</p>
</blockquote>
<p style="direction:rtl">  از اولین رستۀ مددکاران جهان، ستارگان تابان و بامداد، در هر جهان محلی فقط یکی وجود دارد، و او اولین زاده در میان تمامی مخلوقات بومی یک جهان محلی است. ستارۀ تابان و بامداد جهان ما به عنوان جبرئیل سلوینگتون مشهور است. او رئیس اجرائی تمامی نبادان است و به عنوان نمایندۀ شخصی پسر فرمانروا و به عنوان سخنگوی یار خلاق او عمل می&zwnj;کند.</p>
<p style="direction:rtl">  در طول روزگاران پیشین نبادان، جبرئیل با میکائیل و روح آفرینشگر کاملاً به تنهایی کار می&zwnj;کرد. به تدریج که جهان رشد نمود و مشکلات اداری افزایش یافت، یک کادر شخصی از دستیاران آشکار ناشده برای او فراهم گردید، و سرانجام این گروه با آفرینش سپاه نبادانیِ ستارگان عصر تقویت گردید.</p>
<div class="c1">
<h4 style="direction:rtl">2- ستارگان تابناک عصر</h4></div>

<p style="direction:rtl">  این مخلوقات باهوش توسط ملک صادقها طراحی شدند و سپس توسط پسر آفریننده و روح آفرینشگر به وجود آمدند. آنها در سِمتهای بسیار اما عمدتاً به عنوان افسران رابط جبرئیل، رئیس اجرائی جهان محلی، خدمت می&zwnj;کنند. یک یا تعداد بیشتری از این موجودات به عنوان نمایندگان او در پایتخت هر کوکبه و سیستم در نبادان عمل می&zwnj;کنند.</p>
<p style="direction:rtl">  جبرئیل به عنوان رئیس اجرائی نبادان سمت ریاست یا نظارت بر بیشتر گردهماییهای نبادان را به عهده دارد، و اغلب تا بیش از یکهزار از این جلسات به طور همزمان تشکیل می&zwnj;شوند. ستارگان تابناک عصر جبرئیل را در این مواقع نمایندگی می&zwnj;کنند. او نمی&zwnj;تواند به طور همزمان در دو مکان حضور داشته باشد، و این ابر &zwnj;فرشتگان این محدودیت را جبران می&zwnj;کنند. آنها یک خدمت مشابه برای سپاه پسران آموزگار تثلیث انجام می&zwnj;دهند.</p>
<p style="direction:rtl">  جبرئیل گر چه شخصاً با وظایف اداری مشغول است، از طریق ستارگان تابناک عصر با تمامی سطوح دیگر حیات و امور جهانی ارتباطش را حفظ می&zwnj;کند. آنها همیشه او را در تورهای سیاره&zwnj;ای&zwnj;اش همراهی می&zwnj;کنند و مکرراً در مأموریتهای ویژه به تک تک سیارات به عنوان نمایندگان شخصی او اعزام می&zwnj;شوند. آنها در چنین مأموریتهایی گاهی اوقات به عنوان &rdquo;فرشتۀ خداوند&ldquo; شناخته شده&zwnj;اند. آنها مکرراً به یوورسا می&zwnj;روند تا ستارۀ تابان و بامداد را در دادگاهها و مجامع قدمای ایامها نمایندگی کنند، اما به ندرت به فراتر از محدودۀ اروانتان سفر می&zwnj;کنند.</p>
<p style="direction:rtl">  ستارگان تابناک عصر یک رستۀ بی&zwnj;نظیر دوگانه هستند که برخی در بر گیرندۀ یک حرمت آفریده شده و برخی دیگر خدمت دست یافته شده می&zwnj;باشند. تعداد نفرات سپاه این ابر فرشتگان در نبادان اکنون 13٫641 تن می&zwnj;باشد. 4٫832 نفر از حرمت آفریده شده وجود دارند، در حالی که 8٫809 تن ارواح فراز یابنده&zwnj;ای هستند که به این هدف خدمت والا دست یافته&zwnj;اند. بسیاری از این ستارگان تابناک عصر دوران زندگانی جهانی خود را به عنوان فرشتگان سراف آغاز کردند. سایرین از سطوح آشکار ناشدۀ حیات مخلوق صعود کرده&zwnj;اند. تا زمانی که جهان در نور و حیات تثبیت نشده، این سپاه والا به عنوان یک هدف دستیابی هرگز به روی کاندیداهای صعود بسته نیست.</p>
<p style="direction:rtl">  هر نوع از ستارگان تابناک عصر به آسانی برای شخصیتهای مورانشیا و برخی از انواع موجودات مادی فوق انسانی قابل رویت هستند. موجودات خلق شدۀ این نوع جالب و چند هنره از یک نیروی روحی برخوردارند که می&zwnj;تواند مستقل از حضور شخصی آنها نمایان گردد.</p>
<p style="direction:rtl">  رئیس این ابر فرشتگان گاوالیا، اولین زادۀ این رسته در نبادان، می&zwnj;باشد. از هنگام بازگشت میکائیل مسیح از اعطای پیروزمند او در یورنشیا، گاوالیا به خدمت فرازیابی انسانی گمارده شده است، و برای هزار و نهصد سال گذشته به وقت یورنشیا همکار او گالانشیا مقر مرکزی خود را در جروسم حفظ نموده است، جایی که در حدود نیمی از وقت خود را در آنجا می&zwnj;گذراند. گالانشیا اولین ابر فرشتۀ فراز یافته&zwnj;ای است که به این رتبۀ والا دست یافته است.</p>
<p style="direction:rtl">  هیچ گروهبندی یا سازماندهی گروهی از ستارگان تابناک عصر به غیر از مشارکت دوتایی معمول آنها در بسیاری مأموریتها وجود ندارد. آنها به مأموریتهایی که به دورۀ فراز یابندۀ زندگی انسانها مربوط است به طور گسترده گمارده نشده&zwnj;اند، اما هنگامی که چنین به مأموریت گمارده می&zwnj;شوند، هرگز به تنهایی عمل نمی&zwnj;کنند. آنها همیشه به صورت دوتایی کار می&zwnj;کنند &mdash; یکی یک موجود آفریده شده، دیگری یک ستارۀ فراز یابندۀ عصر.</p>
<p style="direction:rtl">  یکی از وظایف والای ستارگان عصر همراهی کردن پسران اعطایی آوُنال در مأموریتهای سیاره&zwnj;ای آنان می&zwnj;باشد، حتی آنطور که جبرئیل میکائیل را در اعطای او به یورنشیا همراهی نمود. دو ابر فرشتۀ همراه شخصیتهای بلند پایۀ چنین مأموریتهایی هستند که به عنوان فرماندهان مشترک فرشتگان اعظم و تمامی کسان دیگری که به این مأموریتها گمارده شده&zwnj;اند خدمت می&zwnj;کنند. فرد ارشد این فرماندهان ابر فرشته است که در زمان و عصر مهم به پسر آوُنال اعطایی اعلام می&zwnj;دارد، &rdquo;به کار برادر خود بپرداز&ldquo;</p>
<p style="direction:rtl">  زوجهای مشابهی از این ابر فرشتگان به سپاه سیاره&zwnj;ای پسران آموزگار تثلیث که برای برقراری بعد از دوران اعطایی یا سرآغاز عصر معنوی یک کرۀ مسکونی عمل می&zwnj;کنند گمارده شده&zwnj;اند. در چنین مأموریتهایی ستارگان عصر به عنوان رابط بین انسانهای عالم و سپاه نامرئی پسران آموزگار خدمت می&zwnj;کنند.</p>
<p style="direction:rtl">  <em>کرات ستارگان عصر</em>. ششمین گروه هفت کرات سلوینگتون و چهل و دو قمر فرعی آن به سازمان اداری ستارگان تابناک عصر تخصیص یافته است. سرپرستی هفت کرۀ اصلی را رسته&zwnj;های آفریده شدۀ این ابر فرشتگان به عهده دارند، در حالی که اقمار فرعی توسط ستارگان فرازگرای عصر اداره می&zwnj;شوند.</p>
<p style="direction:rtl">  اقمار سه کرۀ اول مختص مدارس پسران آموزگار و ستارگان عصر که به شخصیتهای روحی جهان محلی اختصاص یافته&zwnj;اند می&zwnj;باشند. سه گروه بعد توسط مدارس مشابه مشترک که به آموزش انسانهای در حال فراز تخصیص یافته&zwnj;اند اشغال شده&zwnj;اند. اقمار هفتمین کره مخصوص چاره&zwnj;جوییهای سه&zwnj;گانۀ پسران آموزگار، ستارگان عصر، و پایان دهندگان می&zwnj;باشد. در طول روزگاران اخیر این ابر فرشتگان از نزدیک با کار سپاه نهایت در جهان محلی شناسایی شده&zwnj;اند، و آنها مدتها با پسران آموزگار در ارتباط بوده&zwnj;اند. ارتباطی با نیرو و معنی خارق&zwnj;العاده بین ستارگان عصر و پیام&zwnj;آوران جاذبه که به گروههای کاری پایان دهندگان متصل هستند وجود دارد. هفتمین کرۀ اصلی خود برای آن امور آشکار ناشده&zwnj;ای حفظ شده است که به رابطۀ آینده&zwnj;ای که میان پسران آموزگار، پایان دهندگان، و ستارگان عصر به دنبال پدیداری تکمیل شدۀ تجلی شخصیت خدای متعال در ابرجهان وجود خواهد داشت مربوط است.</p>
<div class="c1">
<h4 style="direction:rtl">3- فرشتگان اعظم</h4></div>

<p style="direction:rtl">  فرشتگان اعظم اولاد پسر آفریننده و روح مادر جهان می&zwnj;باشند. آنها بالاترین نوع وجود والای روحی می&zwnj;باشند که به تعداد زیاد در یک جهان محلی به وجود آورده می&zwnj;شوند، و در هنگام آخرین ثبت تقریباً هشتصد هزار تن از آنان در نبادان وجود داشتند.</p>
<p style="direction:rtl">  فرشتگان اعظم یکی از گروههای اندک از شخصیتهای جهان محلی می&zwnj;باشند که معمولاً تحت حوزۀ مسئولیت جبرئیل قرار ندارند. آنها به هیچ وجه درگیر مدیریت معمول جهان نیستند. آنها به کار بقای مخلوق و به پیشبرد مسیر زندگانی در حال فراز انسانهای زمان و مکان تخصیص یافته&zwnj;اند. فرشتگان اعظم ضمن این که بر حسب معمول تحت سرپرستی ستارۀ تابان و بامداد قرار ندارند، گاهی اوقات با اجازۀ او عمل می&zwnj;کنند. آنها همچنین با سایر مددکاران جهان، نظیر ستارگان عصر، تشریک مساعی می&zwnj;کنند، چنان که با برخی فعالیتهایی که در روایت کاشت حیات در کرۀ شما توصیف شد روشن گردید.</p>
<p style="direction:rtl">  سپاه فرشتگان اعظم نبادان توسط اولین زاده شدۀ این رسته سرپرستی می&zwnj;شود، و در ایام اخیرتر یک ستاد ناحیه&zwnj;ای فرشتگان اعظم در یورنشیا حفظ شده است. این واقعیتِ غیرمعمول است که توجه دیدارگران دانشجوی خارج از نبادان را به زودی جلب می&zwnj;کند. در میان مشاهدات اولیۀ آنان از کارکردهای درون جهان این کشف وجود دارد که بسیاری از فعالیتهای فراز یابندۀ ستارگان تابناک عصر از پایتخت یک سیستم محلی، سِتانیا، هدایت می&zwnj;شود. آنها با بررسی بیشتر کشف می&zwnj;کنند که برخی فعالیتهای فرشتگان اعظم از یک کرۀ مسکونی کوچک و ظاهراً بی&zwnj;اهمیت به نام یورنشیا هدایت می&zwnj;شود. و سپس آشکارسازی اعطای میکائیل در یورنشیا و علاقۀ بلافصل افزایش یافتۀ آنها به شما و کرۀ ناچیز شما به دنبال می&zwnj;آید.</p>
<p style="direction:rtl">  آیا شما اهمیت این واقعیت را درک می&zwnj;کنید که سیارۀ ناچیز و سردرگم شما ستاد ناحیه&zwnj;ای برای ادارۀ جهان و هدایت برخی فعالیتهای فرشتگان اعظم که به طرح فرازیابی بهشتی مربوط است تبدیل شده است؟ این بدون شک حاکی از تمرکز فعالیتهای فرازگرای دیگر در آینده در کرۀ اعطایی میکائیل می&zwnj;باشد و به وعدۀ شخصی استاد، &rdquo;من دوباره خواهم آمد&ldquo;، اهمیت فوق&zwnj;العاده و جدی می&zwnj;دهد.</p>
<p style="direction:rtl">  به طور کلی، فرشتگان اعظم به کار و خدمت روحانی مرتبت آوُنال فرزندی تخصیص یافته&zwnj;اند، اما نه تا وقتی که آموزش مقدماتی گسترده در تمامی مراحل کار ارواح متنوع خادم را بگذرانند. هر پسر بهشتی اعطایی به یک کرۀ مسکونی را یک سپاه یکصد نفره که در طول چنین اعطایی موقتاً به او تخصیص یافته همراهی می&zwnj;کند. اگر پسر مجیستریال فرمانروای موقت سیاره گردد، این فرشتگان اعظم به عنوان سرپرستان هدایت کنندۀ تمامی حیات آسمانی در آن کره عمل می&zwnj;کنند.</p>
<p style="direction:rtl">  دو فرشتۀ اعظم ارشد همیشه به عنوان یاران شخصی یک آونال بهشتی در تمامی مأموریتهای سیاره&zwnj;ای گمارده می&zwnj;شوند، چه درگیر کارکردهای قضایی، مأموریتهای مجیستریال، یا پدیداری اعطایی در جسم باشند. هنگامی که این پسر بهشتی قضاوت پیرامون یک عالم را به پایان رسانید و مردگان فرا خوانده شدند (به اصطلاح قیام از مرگ)، این عملاً واقعیت دارد که نگاهبانان سرافِ شخصیتهای خفته به &rdquo;ندای فرشتۀ اعظم&ldquo; پاسخ می&zwnj;دهند. فراخوانی مربوط به خاتمۀ یک دورۀ اعطایی توسط یک فرشتۀ حاضر در صحنه رسماً اعلام می&zwnj;شود. این فرشتۀ اعظم رستاخیز است، که گاهی اوقات &rdquo;فرشتۀ اعظم میکائیل&ldquo; نامیده می&zwnj;شود.</p>
<p style="direction:rtl">  <em>کرات فرشتگان اعظم</em>. هفتمین گروه از کرات که به دور سلوینگتون می&zwnj;چرخند، به همراه اقمار مربوط به آنها، به فرشتگان اعظم تخصیص یافته است. کرۀ شمارۀ یک و تمامی شش قمر فرعی آن توسط نگاهدارندگان ثبت شخصیت اشغال شده&zwnj;اند. این گروه عظیم ثبت کنندگان خود را با کار ثبت دقیق تاریخچۀ هر انسان فانی زمان از لحظۀ تولد، سپس طی دوران زندگانی جهانی، و تا هنگامی که چنین فردی یا سلوینگتون را به مقصد نظام ابرجهان ترک نماید و یا با فرمان قدمای ایامها &rdquo;از صحنۀ وجود ثبت شده حذف شود&ldquo; مشغول می&zwnj;دارند.</p>
<p style="direction:rtl">  در این کرات است که اسناد شخصیت و قطعیتهای هویت در طول آن مدتی که میان مرگ انسانی و ساعت تجدید شخصیت، برخاستن از مرگ، واقع شده است طبقه&zwnj;بندی، بایگانی، و حفظ می&zwnj;شوند.</p>
<div class="c1">
<h4 style="direction:rtl">4- دستیاران والامرتبه</h4></div>

<p style="direction:rtl">  دستیاران والامرتبه گروهی از موجودات داوطلب هستند که منشأ در خارج از جهان محلی دارند، و موقتاً به عنوان نمایندگان جهان مرکزی و ابرجهانها به آفرینشهای محلی یا نظاره&zwnj;گران آنها گمارده شده&zwnj;اند. تعداد آنها مداوماً در حال تغییر است اما همیشه فراتر از میلیونها است.</p>
<p style="direction:rtl">  گاه به گاه ما بدین گونه از خدمت روحانی و یاری این موجودات بهشت - منشأ به عنوان کامل کنندگان خرد، مشاوران الهی، بازرسان جهانی، ارواح الهام یافتۀ تثلیث، پسران تثلیث یافته، پیام&zwnj;آوران منفرد، سوپرنافیمها، سِکنافیمها، تِرشیافیمها، و سایر خادمان مهربان که به منظور کمک به شخصیتهای بومی ما در تلاش برای آوردن تمامی نبادان به توازن کامل&zwnj;تر با نظرات اروانتان و آرمانهای بهشت با ما در اقامت موقت به سر می&zwnj;برند سود می&zwnj;بریم.</p>
<p style="direction:rtl">  هر یک از این موجودات ممکن است به طور داوطلبانه در نبادان خدمت کنند و لذا از نظر تکنیکی خارج از حوزۀ اختیارات ما باشند، اما این شخصیتهای ابرجهانها و جهان مرکزی هنگامی که در کادر مأموریت عمل می&zwnj;کنند از مقررات جهان محلی اقامت موقت خود به طور کامل معاف نیستند، گر چه به عنوان نمایندگان جهانهای بالاتر به کار ادامه می&zwnj;دهند و مطابق رهنمودهایی که در بر گیرندۀ مأموریت آنها در گسترۀ ما است کار می&zwnj;کنند. ستاد مرکزی عمومی آنها در ناحیۀ سلوینگتون، که متعلق به اتحاد ایامها است، واقع شده است، و آنها در نبادان تحت سرپرستی مافوق این سفیر تثلیث بهشت عمل می&zwnj;کنند. این شخصیتهای قلمروهای بالاتر هنگامی که در گروههای مستقل خدمت می&zwnj;کنند معمولاً خود - هدایت کننده هستند، اما هنگامی که از روی تقاضا خدمت می&zwnj;کنند اغلب به طور داوطلبانه خود را به طور کامل تحت حوزۀ اختیار مدیران سرپرست قلمروهای کارکرد تخصیص یافته قرار می&zwnj;دهند.</p>
<p style="direction:rtl">  دستیاران والامرتبه در جهان محلی و در سِمتهای کوکبه&zwnj;ای خدمت می&zwnj;کنند، اما به طور مستقیم به دولتهای سیستم یا سیاره&zwnj;ای متصل نیستند. با این وجود ممکن است آنها در هر جای جهان محلی عمل کنند و به هر فاز فعالیت نبادان &mdash; اداری، اجرائی، آموزشی، و سایر فعالیتها &mdash; گمارده شوند.</p>
<p style="direction:rtl">  بخش عمدۀ این گروه در یاری رسانیدن به شخصیتهای بهشتی نبادان &mdash; اتحاد ایامها، پسر آفریننده، مؤمنان ایامها، پسران مجیستریال، و پسران آموزگار تثلیث &mdash; ثبت نام شده است. هر چند گاه در کارکرد امور یک آفرینش محلی خردمندانه است که به طور موقت برخی جزئیات عملاً از آگاهی تمامی شخصیتهای بومی آن جهان محلی دریغ داشته شود. برخی طرحهای پیشرفته و فرامین پیچیده نیز توسط گروه خردمندتر و دوراندیش&zwnj;تر دستیاران والامرتبه بهتر درک شده و به طور کاملتر تفهیم می&zwnj;شود، و در چنین وضعیتها و بسیاری موقعیتهای دیگر است که آنها برای فرمانروایان و مدیران جهان بسیار مفید می&zwnj;باشند.</p>
<div class="c1">
<h4 style="direction:rtl">5- مأموران عالی رتبه</h4></div>

<p style="direction:rtl">  مأموران عالی رتبه انسانهای فراز یافتۀ با روح پیوند خورده می&zwnj;باشند. آنها با تنظیم کننده پیوند نخورده&zwnj;اند. شما به خوبی دوران زندگانی جهان - فرازیابی یک کاندیدای انسانی را برای پیوند با تنظیم کننده می&zwnj;فهمید. این دورنمای سرنوشتی والا برای تمامی انسانهای یورنشیا از هنگام اعطای میکائیل مسیح می&zwnj;باشد. اما این سرنوشت منحصر به فرد تمامی انسانها در اعصار پیش از اعطا برای کراتی نظیر کرۀ شما نیست، و نمونۀ کرۀ دیگری وجود دارد که هرگز تنظیم کنندگان فکری در ساکنان آن به طور دائم سکنی نمی&zwnj;گزینند. چنین انسانهایی هرگز با یک ناصح اسرارآمیز اعطای بهشتی به طور دائم پیوند نمی&zwnj;خورند. با این وجود، تنظیم کنندگان به طور گذرا در آنها اقامت می&zwnj;گزینند، و برای مدت زندگی در جسم به عنوان راهنما و الگو خدمت می&zwnj;کنند. آنها در طول این اقامت موقت تکامل یک روح فناناپذیر را شکوفا می&zwnj;سازند، همچون آن موجوداتی که امیدوارند با آنها پیوند بخورند. اما هنگامی که مسابقۀ انسانی طی شد، آنها برای همیشه مخلوقاتی را که با آنان همنشینی موقت داشتند ترک می&zwnj;کنند.</p>
<p style="direction:rtl">  روانهای بقا یافتۀ متعلق به این رسته از طریق پیوند جاودانه با یک قطعۀ منفرد از روح متعلق به روح مادر جهان محلی به جاودانگی دست می&zwnj;یابند. آنها یک گروه بیشمار نیستند. حداقل در نبادان چنین نیست. در کرات قصر شما با این انسانهای با روح پیوند خورده همینطور که در مسیر بهشت &mdash; تا سلوینگتون جایی که در آن متوقف می&zwnj;شوند &mdash; با شما بالا می&zwnj;روند دیدار نموده و با آنان روابط دوستانه برقرار می&zwnj;کنید. برخی از آنان ممکن است متعاقباً به سطوح بالاتر جهان فراز یابند، اما اکثریت برای همیشه در خدمت جهان محلی باقی می&zwnj;مانند. آنها به عنوان یک طبقه سرنوشتشان دستیابی به بهشت نیست.</p>
<p style="direction:rtl">  آنها از آنجا که با تنظیم کننده پیوند نخورده&zwnj;اند هرگز پایان دهنده نمی&zwnj;شوند، اما سرانجام در سپاه کمال جهان محلی ثبت نام می&zwnj;شوند. آنها در روح از فرمان پدر اطاعت کرده&zwnj;اند: &rdquo;کامل باشید.&ldquo;</p>
<p style="direction:rtl">  فرازگران با روح پیوند خورده بعد از دستیابی به سپاه کمال نبادان ممکن است به عنوان مددکاران جهان مسئولیت بپذیرند. این یکی از راههای رشد مداوم تجربی است که برای آنها باز است. آنها بدین گونه برای هیئتهایی که در خدمت والای تفسیر نقطه نظرات مخلوقات در حال تکامل کرات مادی برای مسئولین آسمانی جهان محلی می&zwnj;باشند کاندید می&zwnj;شوند.</p>
<p style="direction:rtl">  مأموران عالی&zwnj; رتبه خدمت خود را در سیارات به عنوان مأموران نژادی آغاز می&zwnj;کنند. آنها در این سِمت دیدگاههای نژادهای گوناگون بشری را تفسیر نموده و نیازهای آنان را شرح می&zwnj;دهند. آنها به اندازۀ فوق&zwnj;العاده زیاد وقف رفاه نژادهای بشری که آنان سخن&zwnj;گویان آنها می&zwnj;باشند هستند، و همواره در صدد کسب بخشش، عدالت، و رفتار عادلانه در تمامی روابط با مردمان دیگر برای آنها می&zwnj;باشند. مأموران نژادی در یک سری پایان ناپذیر از بحرانهای سیاره&zwnj;ای عمل می&zwnj;کنند و به عنوان بیان شیوای گروههای کامل انسانهای در حال تقلا خدمت می&zwnj;کنند.</p>
<p style="direction:rtl">  این مأموران نژادی بعد از تجربۀ طولانی در حل مسائل در کرات مسکونی به سطوح بالاتر عملکرد پیش می&zwnj;روند، و سرانجام به موقعیت مأموران عالی رتبۀ جهان محلی و در آن دست می&zwnj;یابند. آخرین نام نویسی اندکی بیش از یک و نیم میلیارد از این مأموران عالی رتبه را در نبادان ثبت نمود. این موجودات پایان دهنده نیستند، بلکه موجودات فرازگرایی هستند که از تجربۀ طولانی برخوردارند و خدمت بزرگی به قلمرو بومی خود می&zwnj;کنند.</p>
<p style="direction:rtl">  ما همواره این مأموران را در کلیۀ دادگاههای عدالت، از پایین&zwnj;ترین تا بالاترین، پیدا می&zwnj;کنیم. نه این که آنها در جریان عدالت شرکت می&zwnj;کنند، بلکه آنها به عنوان دوستان دادگاه عمل می&zwnj;کنند، و قضات دادگاهها را پیرامون سوابق، محیط، و طبیعت ذاتی آنهایی که درگیر داوری هستند مشاوره می&zwnj;دهند.</p>
<p style="direction:rtl">  مأموران عالی رتبه به گروههای گوناگون پیام&zwnj;آور فضا و همیشه به ارواح خادم زمان متصل هستند. آنها در برنامه&zwnj;های مجامع گوناگون جهان مورد روبرویی قرار می&zwnj;گیرند، و همین مأموران خردمند انسانی همیشه به مأموریتهای پسران خداوند برای کرات فضا متصل هستند.</p>
<p style="direction:rtl">  هر گاه انصاف و عدالت نیازمند فهم این باشد که یک سیاست یا طرز عمل مورد نظر چگونه نژادهای تکاملی زمان را تحت تأثیر قرار خواهد داد، این مأموران در دسترس هستند تا توصیه&zwnj;های خود را ارائه دهند. آنها همیشه حاضرند تا به جای آنهایی که نمی&zwnj;توانند حاضر باشند که برای خود سخن بگویند صحبت کنند.</p>
<p style="direction:rtl">  <em>کرات انسانهای با روح پیوند خورده</em>. هشتمین گروه از هفت کرات اصلی و اقمار فرعی در مدار سلوینگتون منحصراً به انسانهای با روح پیوند خوردۀ نبادان تعلق دارد. انسانهای فرازگرای با تنظیم کننده پیوند خورده به این کرات ذیعلاقه نیستند مگر این که به عنوان میهمانان ساکنان با روح پیوند خورده از بسیاری اقامتهای دلپذیر و سودمند بهره&zwnj;مند شوند.</p>
<p style="direction:rtl">  این کرات به جز برای آن تعداد اندکی که به یوورسا و بهشت دست می&zwnj;یابند، اقامتگاه دائمی بقا یافتگان با روح پیوند خورده می&zwnj;باشند. چنین محدودیت طراحی شدۀ صعود انسانی از طریق تضمین حفظ یک جمعیت همیشگی تکامل یافته که تجربۀ تکمیلی او ادامه خواهد یافت تا ثبات آینده و تنوع مدیریت جهان محلی را بهبود بخشد، موجب بهروزی جهانهای محلی می&zwnj;شود.این موجودات ممکن است به بهشت دست نیابند، اما در تفوق بر مشکلات نبادان به یک خرد تجربی دست می&zwnj;یابند که از هر چه که فرازگران گذرا به آن رسیده&zwnj;اند به کلی فراتر است. و این روانهای در حال بقا به صورت ترکیب بی&zwnj;نظیری از انسانی و الهی ادامه می&zwnj;دهند، و به طور فزاینده قادر می&zwnj;شوند نقطه نظرات این دو سطح وسیعاً جدا را پیوند دهند و با خردی پیوسته فزاینده چنین نقطه نظر دوگانه را عرضه دارند.</p>
<div class="c1">
<h4 style="direction:rtl">6- ناظران آسمانی</h4></div>

<p style="direction:rtl">  سیستم آموزشی نبادان توسط پسران آموزگار تثلیث و سپاه آموزشی ملک صادق به طور مشترک اداره می&zwnj;شود، اما عمدۀ کاری که برای تأثیرگذاری روی نگهداری و ارتقاءِ آن طراحی شده توسط ناظران آسمانی به انجام می&zwnj;رسد. این موجودات یک سپاه عضوگیری شده هستند که در بر گیرندۀ کلیۀ انواع افرادی هستند که به طرح آموزش و پرورش انسانهای فرازگرا مربوطند. بیش از سه میلیون تن از آنان در نبادان وجود دارند، و آنها همگی داوطلبانی هستند که طی تجربه واجد شرایط شده&zwnj;اند تا به عنوان مشاوران آموزشی برای تمامی ناحیه خدمت کنند. این ناظران از ستاد مرکزی خود در کرات ملک صادق در سلوینگتون به عنوان بازرسان تکنیک مدرسۀ نبادان که برای تأثیرگذاری روی آموزش ذهنی و آموزش روحی مخلوقات فرازگرا طراحی شده در جهان محلی گشت می&zwnj;زنند.</p>
<p style="direction:rtl">  این آموزش ذهن و پرورش روح از کرات منشأ انسانی تا کرات قصر در سیستم و سایر کرات پیشرفت که به جروسم مربوطند، در هفتاد ناحیۀ اجتماعی کننده که به ایدنشیا متصلند، و در چهارصد و نود کرات پیشرفت روحی که به دور سلوینگتون در گردشند ادامه می&zwnj;یابد. در خود ستاد مرکزی جهان مدارس ملک صادق بیشمار، کالجهای پسران جهان، دانشگاههای فرشتگان سراف، و مدارس پسران آموزگار و اتحاد ایامها وجود دارند. هر تهیه و تدارک ممکن فراهم گشته تا شخصیتهای گوناگون جهان را برای خدمت پیشرفت دهنده و کارکرد بهبودساز واجد شرایط سازد. سرتاسر جهان یک مدرسۀ عظیم است.</p>
<p style="direction:rtl">  روشهایی که در بسیاری از مدارس بالاتر به کار گرفته می&zwnj;شود فراتر از درک بشری از هنر آموزش حقیقت است، اما این موضوع اصلی تمامی سیستم آموزشی است: سیرتی که توسط تجربۀ روشن&zwnj;بینانه کسب شده است. آموزگاران روشنگری می&zwnj;کنند؛ ایستگاه جهان و وضعیت صعود کننده فرصتی برای کسب تجربه فراهم می&zwnj;کند؛ به کارگیری خردمندانۀ این دو موجب بهبود شخصیت می&zwnj;شود.</p>
<p style="direction:rtl">  اساساً سیستم آموزشی نبادان تکلیفی برای شما فراهم می&zwnj;سازد و سپس موقعیتی برای دریافت رهنمود پیرامون روش ایده&zwnj;آل و الهیِ بهترین نحوۀ انجام آن تکلیف فراهم می&zwnj;سازد. به شما تکلیفی محول می&zwnj;شود که انجام دهید، و در همان هنگام برای شما آموزگارانی فراهم می&zwnj;شود که در بهترین شیوۀ انجام تکلیفتان واجد شرایط هستند. طرح الهی آموزش برای ارتباط نزدیک کار و رهنمود تهیه و تدارک می&zwnj;بیند. ما به شما آموزش می&zwnj;دهیم چگونه به بهترین صورت چیزهایی را که به شما فرمان می&zwnj;دهیم انجام دهید اجرا کنید.</p>
<p style="direction:rtl">  مقصود از تمامی این آموزش و تجربه آماده&zwnj;سازی شما برای پذیرش به کرات آموزشی بالاتر و معنوی&zwnj;تر ابرجهان می&zwnj;باشد. پیشرفت در درون یک ناحیۀ مفروض فردی است، اما گذار از یک مرحله به مرحلۀ دیگر معمولاً از طریق کلاس است.</p>
<p style="direction:rtl">  پیشرفت در ابدیت تنها شامل تکامل معنوی نیست. فراگیری عقلانی نیز بخشی از آموزش جهانی است. تجربۀ ذهن با بسط افق معنوی به طور مساوی گسترش می&zwnj;یابد. به ذهن و روح فرصتهای یکسان برای آموزش و پیشرفت داده می&zwnj;شود. اما شما در تمامی این آموزش شکوهمندِ ذهن و روح برای همیشه از محدودیتهای جسم انسانی آزاد می&zwnj;شوید. شما دیگر هرگز نباید میان رقابتهای متضاد طبیعتهای ناهمگون معنوی و مادی خود دائماً داوری نمایید. سرانجام شما واجد شرایط هستید که از میل یگانه شدۀ یک ذهن جلال یافته که از مدتها پیش از گرایشهای بدوی حیوانی به سوی چیزهای مادی تهی گشته لذت برید.</p>
<p style="direction:rtl">  پیش از ترک جهان نبادان به بیشتر انسانهای یورنشیا فرصت داده خواهد شد که برای مدتی طولانی&zwnj;تر یا کوتاه&zwnj;تر به عنوان اعضای سپاه نبادانیِ ناظران آسمانی خدمت کنند.</p>
<div class="c1">
<h4 style="direction:rtl">7- آموزگاران کرات قصر</h4></div>

<p style="direction:rtl">  آموزگاران کرات قصر فرشتگان عضوگیری شده و جلال یافتۀ کروب هستند. آنها همانند بیشتر آموزگاران دیگر در نبادان توسط ملک صادقها به خدمت گمارده شده&zwnj;اند. آنها در بیشتر کارهای آموزشی حیات مورانشیا عمل می&zwnj;کنند، و تعداد آنها کاملاً فراتر از درک ذهن انسانی است.</p>
<p style="direction:rtl">  آموزگاران کرات قصر به عنوان یک سطح پیشرفت به فرشتگان کروب و سنوب در مقالۀ بعد به طور بیشتر مورد بررسی قرار خواهند گرفت. آنها ضمن این که نقش مهمی به عنوان آموزگار در حیات مورانشیا ایفا می&zwnj;کنند، در مقاله&zwnj;ای تحت آن نام به طور مفصل&zwnj;تر مورد بحث قرار خواهند گرفت.</p>
<div class="c1">
<h4 style="direction:rtl">8- رسته&zwnj;های بالاتر مأمور روحی</h4></div>

<p style="direction:rtl">  علاوه بر مراکز نیرو و کنترلگران فیزیکی، برخی از موجودات بالاترِ روح منشأ متعلق به خانوادۀ روح بیکران در جهان محلی مأموریت دائمی دارند. از رسته&zwnj;های بالاتر روحی متعلق به خانوادۀ روح بیکران رسته&zwnj;های زیرین چنین تحت مسئولیت واقع شده&zwnj;اند:</p>
<p style="direction:rtl">  <em>پیام&zwnj;آوران منفرد</em>، هنگامی که از نظر کارکردی به دولت جهان محلی وصل می&zwnj;شوند، در تلاش ما برای فائق آمدن بر محدودیتهای زمان و مکان خدمتی بسیار پرارزش به ما ارائه می&zwnj;دهند. هنگامی که آنها چنین تحت مسئولیت قرار نمی&zwnj;گیرند، ما که متعلق به جهانهای محلی هستیم مطلقاً هیچ مرجعیتی روی آنها نداریم، اما حتی در آن صورت این موجودات بی&zwnj;نظیر همیشه مایلند در حل مشکلات ما و در اجرای دستوراتمان به ما کمک کنند.</p>
<p style="direction:rtl">  اَندُوانشیا نام سومین <em>سرپرست مدار جهان</em> است که در جهان محلی ما مستقر است. او فقط درگیر مدارهای روحی و مورانشیا است، نه آنهایی که تحت حوزۀ مسئولیت مدیران نیرو قرار دارند. او بود که در هنگام خیانت کلیگسشیا به سیاره در طول ایام آزمون شورش لوسیفر، یورنشیا را منزوی نمود. او ضمن درود فرستادن به انسانهای یورنشیا در پیش&zwnj;بینی بازگشت شما به مدارهای جهان تحت سرپرستیش در آینده اظهار خشنودی می&zwnj;کند.</p>
<p style="direction:rtl">  ستاد مرکزی <em>مدیر سرشماری</em> نبادان، سَلسِیشیا، در درون ناحیۀ متعلق به جبرئیل در سلوینگتون می&zwnj;باشد. او به طور اتوماتیک از تولد و مرگ اراده آگاه است و اکنون تعداد دقیق مخلوقات صاحب اراده را که در جهان محلی عمل می&zwnj;کنند ثبت می&zwnj;کند. او با ثبت کنندگان شخصیت که در کرات ثبت فرشتگان اعظم اقامت دارند در ارتباطی نزدیک کار می&zwnj;کند.</p>
<p style="direction:rtl">  یک <em>بازرس دستیار</em> در سلوینگتون ساکن است. او نمایندۀ شخصی رئیس عالی اجرائی اروانتان می&zwnj;باشد. همکاران او، <em>نگاهبانان مباشر</em> در سیستمهای محلی، نیز نمایندگان رئیس عالی اجرائی اروانتان می&zwnj;باشند.</p>
<p style="direction:rtl">  <em>میانجیان جهانی</em> دادگاههای سیار جهانهای زمان و مکان می&zwnj;باشند که از کرات تکاملی تا هر بخش از جهان محلی و فراتر از آن عمل می&zwnj;کنند. این داوران در یوورسا ثبت شده&zwnj;اند. تعداد دقیق آنها که در نبادان عمل می&zwnj;کنند ثبت نشده است، اما من تخمین می&zwnj;زنم که چیزی در حدود یکصد میلیون کمیسیون میانجی در جهان محلی ما وجود دارد.</p>
<p style="direction:rtl">  از <em>مشاوران تکنیکی</em>، اذهان قانونی عالم، ما سهم خود را دارا می&zwnj;باشیم، در حدود نیم میلیارد. این موجودات کتابخانه&zwnj;های زنده و سیار قانونی تجربی تمامی فضا می&zwnj;باشند.</p>
<p style="direction:rtl">  از <em>نگارندگان آسمانی</em>، فرشتگان سراف فرازگرا، ما هفتاد و پنج نفر در نبادان داریم. اینها نگارندگان ارشد یا سرپرست می&zwnj;باشند. تعداد دانشجویان در حال پیشرفت این رسته که تحت آموزش می&zwnj;باشند تقریباً چهار میلیارد می&zwnj;باشد.</p>
<p style="direction:rtl">  خدمت هفتاد میلیارد <em>یاران مورانشیا</em> در نبادان در آن روایاتی که به سیارات دوران انتقال رهنوردان زمان می&zwnj;پردازد شرح داده شده است.</p>
<p style="direction:rtl">  هر جهان سپاه فرشتگان بومی خود را دارد. با این وجود، مواقعی وجود دارند که بسیار مفید است طی آن از یاری آن ارواح بالاتری که منشأ در خارج از آفرینش محلی دارند برخوردار بود. سوپرنافیمها خدمات مشخص نادر و بی&zwnj;نظیری را به انجام می&zwnj;رسانند. رئیس کنونی فرشتگان سراف یورنشیا یک سوپرنافیم اولیۀ بهشت است. هر جا که پرسنل ابرجهان عمل می&zwnj;کنند سِکنافیمهای اندیشمند مورد مواجهه قرار می&zwnj;گیرند، و تعداد زیادی از تِرشیافیمها به عنوان دستیاران والامرتبه به طور موقت خدمت می&zwnj;کنند.</p>
<div class="c1">
<h4 style="direction:rtl">9- شهروندان دائمی جهان محلی</h4></div>

<p style="direction:rtl">  جهان محلی همانند ابرجهانها و جهان مرکزی رسته&zwnj;های شهروندی دائم خود را دارد. اینها شامل انواع خلق شدۀ زیرین می&zwnj;باشند:</p>
<blockquote>
<p style="direction:rtl">  1- سوسِیشیا.</p>
<p style="direction:rtl">  2- یونیویتیشیا.</p>
<p style="direction:rtl">  3- پسران ماتریال.</p>
<p style="direction:rtl">  4- مخلوقات بینابینی.</p>
</blockquote>
<p style="direction:rtl">  این بومیان جهان محلی به همراه فرازگران با روح پیوند یافته و اِسپیرانگا (که از جهات دیگر طبقه&zwnj;بندی شده&zwnj;اند) در بر گیرندۀ یک شهروندی نسبتاً دائم هستند. این رسته&zwnj;های موجودات روی هم رفته نه فرازگرا و نه فرودگرا هستند. آنها همگی مخلوقات تجربی هستند، اما تجربۀ بسط یابندۀ آنها در سطح منشأ آنها برای جهان مداوماً موجود است. در حالی که این امر به طور کامل پیرامون پسران نوع آدم و مخلوقات بینابینی صدق نمی&zwnj;کند، به طور نسبی در مورد این رسته&zwnj;ها صادق است.</p>
<p style="direction:rtl">  <em>سوسِیشیا</em>. این موجودات شگفت&zwnj;انگیز به عنوان شهروندان دائم در سلوینگتون، ستاد مرکزی این جهان محلی، اقامت دارند و در آن عمل می&zwnj;کنند. آنها اولاد باهوش پسر آفریننده و روح آفرینشگر می&zwnj;باشند و با شهروندان فرازگرای جهان محلی، انسانهای با روح پیوند یافتۀ سپاه کمال نبادان، به طور نزدیک معاشرند.</p>
<p style="direction:rtl">  <em>یونیویتیشیا</em>. هر یک از یکصد خوشۀ ستاد مرکزی کوکبۀ کرات ساخته شده از خدمت مداوم یک نوع از موجودات مقیم که به یونیویتیشیا مشهورند بهره&zwnj;مند است. این فرزندان پسر آفریننده و روح آفرینشگر جمعیت دائمی کرات ستاد مرکزی کوکبه را تشکیل می&zwnj;دهند. آنها موجودات غیرتولید مثل کننده هستند که در یک سطح از حیات حدوداً بین وضعیت نیمه مادی پسران ماتریال که در ستاد مرکزی سیستم ساکنند و سطح قطعاً معنوی&zwnj;تر انسانهای با روح پیوند یافته و سوسیشیای سلوینگتون وجود دارند. اما یونیویتیشیا موجودات مورانشیا نیستند. آنها برای انسانهای فرازگرا در طول پیمایش کرات کوکبه آن کاری را انجام می&zwnj;دهند که بومیهای هاونا به ارواح رهنورد که از میان آفرینش مرکزی عبور می&zwnj;کنند ارزانی می&zwnj;دارند.</p>
<p style="direction:rtl">  <em>پسران ماتریال خداوند.</em> هنگامی که یک ارتباط خلاق میان پسر آفریننده و نمایندۀ جهانی روح بیکران، روح مادر جهانی، دورۀ خود را به پایان رسانید، هنگامی که هیچ اولاد دیگری از طبیعت ترکیبی حاصل نمی&zwnj;شود، در آن هنگام پسر آفریننده آخرین برداشت خود را از وجود به شکل دوگانه تجسم می&zwnj;بخشد، و بدین گونه سرانجام منشأ اولیه و دوگانۀ خود را تأیید می&zwnj;کند. او سپس پسران و دختران زیبا و عالی نوع ماتریال فرزندی جهان را در خود و توسط خود خلق می&zwnj;کند. این منشأ آدم و حوای اولیۀ هر سیستم محلی نبادان می&zwnj;باشد. آنها یک رستۀ تولید مثل کنندۀ فرزندی می&zwnj;باشند که مرد و زن آفریده شده&zwnj;اند. نواده&zwnj;های آنان به عنوان شهروندان نسبتاً دائم پایتخت یک سیستم عمل می&zwnj;کنند، گر چه برخی به عنوان آدمهای سیاره&zwnj;ای گمارده شده&zwnj;اند.</p>
<p style="direction:rtl">  پسران و دختران ماتریال در یک مأموریت سیاره&zwnj;ای مأموریت دارند نژاد نوع آدم آن کره را بنیاد نهند، نژادی که برای در آمیختن نهایی با ساکنان انسانی آن کره طراحی شده است. آدمهای سیاره&zwnj;ای فرزندان فرودگرا و فرازگرا، هر دو، می&zwnj;باشند، اما ما معمولاً آنها را به عنوان فرازگرا طبقه&zwnj;بندی می&zwnj;کنیم.</p>
<p style="direction:rtl">  <em>مخلوقات بینابینی</em>. در روزگاران اولیۀ بیشتر کرات مسکونی برخی فوق انسانها اما موجودات مادّیت یافته مأموریت می&zwnj;یابند، اما معمولاً به دنبال ورود آدمهای سیاره&zwnj;ای کناره می&zwnj;گیرند. کارکرد این موجودات و تلاشهای پسران ماتریال برای بهبود نژادهای تکاملی اغلب به ظهور تعداد محدودی از مخلوقات که طبقه&zwnj;بندی آنها مشکل است منتج می&zwnj;گردد. این موجودات بی&zwnj;نظیر اغلب بین پسران ماتریال و مخلوقات تکاملی می&zwnj;باشند و از این رو مخلوقات بینابینی نامیده می&zwnj;شوند. این بینابینیها به طور قیاسی شهروندان دائمی کرات تکاملی می&zwnj;باشند. از روزگاران اولیۀ ورود یک پرنس سیاره&zwnj;ای تا روزگار بسیار دور تثبیت سیاره در نور و حیات، آنها تنها گروه موجودات هوشمند هستند که به طور مداوم در کره باقی می&zwnj;مانند. در یورنشیا خادمان بینابینی در واقع سرپرستان واقعی سیاره می&zwnj;باشند. آنها در حقیقت شهروندان یورنشیا می&zwnj;باشند. انسانها در واقع ساکنان فیزیکی و مادی یک کرۀ تکاملی هستند. اما شما همگی عمر بسیار کوتاهی دارید. شما در سیارۀ زادگاه خود زمان کوتاهی اقامت دارید. شما متولد می&zwnj;شوید، زندگی می&zwnj;کنید، می&zwnj;میرید، و رهسپار سایر کرات پیشرفت تکاملی می&zwnj;شوید. حتی موجودات فوق بشری که به عنوان خادمان آسمانی در سیارات خدمت می&zwnj;کنند مأموریتی گذرا دارند. تعداد اندکی از آنان برای مدتی طولانی به یک کرۀ مشخص وصل هستند. با این وجود مخلوقات بینابینی در شرایط خدمات پیوسته تغییر یابندۀ آسمانی و ساکنان مداوماً در حال جابجایی انسانی تداوم سازمان اداری سیاره&zwnj;ای را فراهم می&zwnj;کنند. در سراسر تمامی این تغییر و جابجایی توقف ناپذیر، مخلوقات بینابینی در سیاره باقی می&zwnj;مانند و به طور بی&zwnj;وقفه به کار خود ادامه می&zwnj;دهند.</p>
<p style="direction:rtl">  به همین روال، تمامی بخشهای سازمان اداری جهانهای محلی و ابرجهانها جمعیتهای کم و بیش دائمی خود، ساکنان متعلق به وضعیت شهروندی، را دارا می&zwnj;باشند. همینطور که یورنشیا بینابینیهای خود را دارد، جروسم، پایتخت سیستم شما، پسران و دختران ماتریال را دارد. ایدنشیا، ستاد مرکزی کوکبۀ شما، یونیویتیشیا را دارد، در حالی که شهروندان سلوینگتون دو گونه هستند، سوسیشیای خلق شده و انسانهای تکامل یافتۀ با روح پیوند یافته. کرات اداری ناحیه&zwnj;های کوچک و بزرگ ابرجهانها شهروندان دائمی ندارند. اما کرات ستاد مرکزی یوورسا مداوماً توسط یک گروه شگفت&zwnj;انگیز از موجوداتی که به<em> اَبَندانتِر</em> شهرت دارند شکوفا می&zwnj;شوند. آنها آفرینش عوامل آشکار ناشدۀ قدمای ایامها و هفت روح بازتابگر هستند که در پایتخت اروانتان ساکنند. این شهروندان مقیم یوورسا در حال حاضر امور روزمرۀ کرۀ خود را تحت سرپرستی بلافصل سپاه یوورسای انسانهای با پسر پیوند یافته اداره می&zwnj;کنند. حتی هاونا موجودات بومی خود را دارد، و جزیرۀ مرکزی نور و حیات منزلگاه گروههای متنوع شهروندان بهشت می&zwnj;باشد.</p>
<div class="c1">
<h4 style="direction:rtl">10- سایر گروههای جهان محلی</h4></div>

<p style="direction:rtl">  علاوه بر انواع فرشتگان سراف و انسانها که در مقالات بعد مورد بررسی قرار خواهند گرفت، موجودات بیشمار بیشتری وجود دارند که درگیر نگاهداری و کمال بخشیدن به چنین سازمان عظیم همچون جهان نبادان که هم اکنون بیش از سه میلیون سیارۀ مسکونی دارد و ده میلیون هم در چشم&zwnj;انداز هستند، می&zwnj;باشند. انواع گوناگون حیات در نبادان بسیار بیشمارتر از آن هستند که فهرست آنان در این مقاله گنجانیده شود. اما دو نوع غیرمعمول وجود دارد که به طور گسترده در 647٫591 کرات ساخته شدۀ جهان محلی عمل می&zwnj;کنند و می&zwnj;توانند مورد ذکر قرار گیرند.</p>
<p style="direction:rtl">  <em>اِسپیرانگا</em> فرزندان روحی ستارۀ تابان و بامداد و پدر ملک صادق می&zwnj;باشند. آنها از اختتام شخصیت مستثنی هستند اما موجودات تکاملی یا فرازگرا نیستند. آنها همچنین از نظر کارکردی درگیر نظام تکاملی فرازگرا نیستند. آنها یاوران روحی جهان محلی هستند که تکالیف روحی روزمرۀ نبادان را اجرا می&zwnj;کنند.</p>
<p style="direction:rtl">  <em>اِسپُرناگیا</em>. کرات ساخته شدۀ ستاد مرکزی جهان محلی کرات واقعی &mdash; آفرینشهای فیزیکی &mdash; هستند. کار زیادی در رابطه با حفظ و نگهداری فیزیکی آنها انجام می&zwnj;شود، و در اینجا ما از کمک یک گروه از مخلوقات فیزیکی به نام اِسپُرناگیا بهره&zwnj;مند هستیم. آنها به مراقبت و بهسازی مراحل مادی این کرات ستاد مرکزی، از جروسم تا سلوینگتون، اختصاص دارند. اسپرناگیاها نه روح هستند نه شخص. آنها یک نوع حیوانی وجود می&zwnj;باشند؛ اما اگر شما بتوانید آنها را ببینید، موافقت می&zwnj;کنید که آنها به نظر می&zwnj;رسد حیوانات کاملی باشند.</p>
<p style="direction:rtl">  <em>مهاجرنشینهای افتخاری</em> گوناگونی در سلوینگتون و جاهای دیگر مورد سکونت واقع می&zwnj;شوند. ما به ویژه از خدمت هنروران سماوی در کواکب بهره می&zwnj;بریم و از فعالیتهای مدیران بازگشت که عمدتاً در پایتخت سیستمهای محلی کار می&zwnj;کنند بهره&zwnj;مند می&zwnj;شویم.</p>
<p style="direction:rtl">  همیشه یک سپاه از انسانهای فرازگرا که شامل مخلوقات بینابینی جلال یافته نیز می&zwnj;باشند به خدمت جهان متصل هستند. این فرازگران بعد از دستیابی به سلوینگتون در یک تنوع تقریباً بی&zwnj;پایانی از فعالیتها در انجام امور جهان به کار گرفته می&zwnj;شوند. این انسانهای در حال پیشروی از هر مرحله از پیشرفت به عقب رو می&zwnj;کنند و به همنوعان خود که آنها را در حرکت رو به بالا دنبال می&zwnj;کنند دست یاری دراز می&zwnj;کنند. چنین انسانهایی که اقامتی موقت در سلوینگتون دارند بنا به درخواست عملاً در تمامی گروههای شخصیتهای آسمانی به عنوان یاور، دانشجو، ناظر، و آموزگار گمارده می&zwnj;شوند.</p>
<p style="direction:rtl">  انواع دیگری از حیات هوشمند که درگیر ادارۀ یک جهان محلی هستند نیز وجود دارند، اما آشکارسازی بیشتر این رسته&zwnj;های آفرینش در طرح این نوشتار نیست. برای این که ذهن انسانی به درک واقعیت و عظمت بقای وجود برسد در اینجا به قدر مکفی حیات و ادارۀ این جهان توصیف می&zwnj;شود. تجربۀ بیشتر در دوران زندگانی رو به پیشرفت شما این موجودات جالب و جذاب را به طور فزاینده برای شما آشکار خواهد نمود. این نوشتار نمی&zwnj;تواند چیزی بیشتر از یک فهرست مختصر از طبیعت و کار شخصیتهای متعددی که در جهانهای فضا جمع شده&zwnj;اند باشد. آنها این آفرینشها را که مدارس آموزشی عظیمی هستند اداره می&zwnj;کنند، مدارسی که رهنوردان زمان از حیات به حیات و از کره تا کره پیش می&zwnj;روند تا این که از مرزهای جهان منشأ خود به نظام بالاتر آموزشی ابرجهان و از آنجا به کرات روحی - آموزشی هاونا و سرانجام به بهشت و سرمنزل بالاتر پایان دهندگان &mdash; تکلیف جاودانه در مأموریتهایی که هنوز برای جهانهای زمان و مکان آشکار نشده است &mdash; به گونه&zwnj;ای مهرآمیز اعزام شوند.</p>
<p style="direction:rtl">  [دیکته شده توسط یک ستارۀ تابناک عصر نبادان، شمارۀ 1٫146 از سپاهِ آفریده شده.]</p>
</body>
</html>
