<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 39 - گروههای فرشتگان سراف</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">&#1606;&#1587;&#1582;&#1728; &#1662;&#1740;&#1588;&#1606;&#1608;&#1740;&#1587;</span></h1>
</div>
 <div class="c1">
 <h1 style="direction:rtl">مقالۀ 39</h1>
</div>
<div class="c1">
<h4 style="direction:rtl">گروههای فرشتگان سراف</h4>
</div>

<p style="direction:rtl">  تا جایی که ما آگاهی داریم، روح بیکران، آنطور که در ستاد مرکزی جهان محلی تجسم یافته است، قصد دارد سرافیمهای مشابه کامل تولید نماید، اما به دلایل ناشناخته این فرزندان سراف بسیار متنوع هستند. این تنوع ممکن است ناشی از مداخلۀ ناشناختۀ الوهیت تجربیِ در حال تکامل باشد. اگر چنین باشد، ما نمی&zwnj;توانیم آن را ثابت نماییم. اما ما مشاهده می&zwnj;کنیم که هنگامی که سرافیمها تحت آزمونهای تعلیمی و انضباط آموزشی قرار گرفتند، به طور پایدار و مشخص به هفت گروه زیرین طبقه&zwnj;بندی می&zwnj;شوند:</p>
<blockquote>
<p style="direction:rtl">  1- سرافیم عالی.</p>
<p style="direction:rtl">  2- سرافیم برتر.</p>
<p style="direction:rtl">  3- سرافیم سرپرست.</p>
<p style="direction:rtl">  4- سرافیم مدیر.</p>
<p style="direction:rtl">  5- مددکاران سیاره&zwnj;ای.</p>
<p style="direction:rtl">  6- خادمان دورۀ گذار.</p>
<p style="direction:rtl">  7- سرافیم آینده.</p>
</blockquote>
<p style="direction:rtl">  گفتن این که هر یک سرافیم پایین&zwnj;تر از فرشته&zwnj;ای از هر گروه دیگر است، به سختی حقیقت دارد. با این وجود هر فرشته در ابتدا به خدمت به طبقه&zwnj;بندی گروهی اولیه و ذاتی محدود است. منوشیا، همکار سراف من در آماده سازی این بیانیه، یک سرافیم عالی است و روزگاری فقط به عنوان یک سرافیم عالی عمل می&zwnj;کرد. او از طریق کاربرد و خدمت جانفشانه به تمامی هفت خدمت سرافی، یک یک، دست یافته است. او تقریباً در هر مسیر فعالیت که برای یک سرافیم گشوده است عمل کرده است، و اکنون درجۀ معاون رئیس سرافیمها را در یورنشیا به عهده دارد.</p>
<p style="direction:rtl">  موجودات بشری گاهی اوقات فهم این مطلب را مشکل می&zwnj;یابند که یک ظرفیت آفریده شده برای خدمت در سطح بالاتر لزوماً به معنی توان کارکرد در سطوح خدمتی نسبتاً پایین&zwnj;تر نیست. انسان به عنوان یک نوزاد ناتوان زندگی را آغاز می&zwnj;کند؛ لذا هر پیشرفت انسانی باید در بر گیرندۀ تمامی پیش شرطهای تجربی باشد. سرافیمها از چنین زندگی پیش بزرگسالی برخوردار نیستند &mdash; دوران کودکی وجود ندارد. با این وجود آنها مخلوقاتی تجربی هستند، و از طریق تجربه و توسط آموزش اضافی می&zwnj;توانند توانایی استعداد الهی و ذاتی خود را از طریق فراگیری تجربیِ مهارت عملی در یک یا چند خدمت سرافی افزایش دهند.</p>
<p style="direction:rtl">  سرافیمها پس از عهده&zwnj;دار شدن مأموریت به ذخیره&zwnj;های گروه ذاتی خود گمارده می&zwnj;شوند. آنهایی که رتبۀ سیاره&zwnj;ای و سرپرستی دارند اغلب آنطور که در ابتدا طبقه&zwnj;بندی شدند برای مدتهای طولانی خدمت می&zwnj;کنند، اما هر چه سطح ذاتی کارکرد بالاتر باشد، خادمان فرشته با سرسختی بیشتر خواستار رفتن به مأموریت در مراتب پایین&zwnj;تر خدمت جهانی می&zwnj;شوند. آنها به ویژه طالب مأموریت در صفوف ذخیره&zwnj;های یاوران سیاره&zwnj;ای هستند، و اگر موفق باشند در مدارس آسمانی که به ستاد مرکزی پرنس سیاره&zwnj;ای یک کرۀ تکاملی وصل است ثبت نام می&zwnj;کنند. آنها در اینجا مطالعۀ زبانها، تاریخ، و عادات محلی نژادهای انسانی را آغاز می&zwnj;کنند. سرافیمها باید نظیر موجودات بشری دانش و تجربه کسب کنند. آنها در برخی از ویژگیهای شخصیتی زیاد از شما فاصله ندارند. و آنان همگی مشتاقند در پایین، در پایین&zwnj;ترین سطح ممکن خدمت، آغاز کنند. آنها بدین گونه امیدوارند به بالاترین سطح ممکن فرجام تجربی نائل آیند.</p>
<div class="c1">
<h4 style="direction:rtl">1- سرافیم عالی</h4></div>

<p style="direction:rtl">  این سرافیمها در میان هفت ردۀ آشکار شدۀ فرشتگان جهان محلی از همه بالاترند. آنها در هفت گروه کار می&zwnj;کنند، و هر یک از این گروهها با فرشتگان خادم سپاه تکمیل سرافی از نزدیک ارتباط دارند.</p>
<p style="direction:rtl">  1- <em>خادمان پسر - روح</em>. اولین گروه از سرافیمهای عالی به خدمت پسران والا و موجودات روح - منشأ که در جهان محلی ساکنند و در آن کار می&zwnj;کنند گمارده شده&zwnj;اند. این گروه از فرشتگان خادم همچنین به پسر جهان و روح جهان خدمت می&zwnj;کنند و با سپاه اطلاعاتی ستارۀ تابان و بامداد، رئیس اجرائی جهان متعلق به خواسته&zwnj;های یکپارچۀ پسر آفریننده و روح آفرینشگر در ارتباط نزدیک قرار دارند.</p>
<p style="direction:rtl">  این سرافیمها که به پسران و ارواح والا گمارده شده&zwnj;اند به طور طبیعی به خدمات گستردۀ آونالهای بهشت، فرزندان الهی پسر جاودان و روح بیکران، مربوطند. آونالهای بهشت همیشه در تمامی مأموریتهای مجیستریال و اعطایی توسط این ردۀ والا و باتجربه از سرافیمها همراهی می&zwnj;شوند. سرافیمها در چنین اوقاتی وقف سازماندهی و ادارۀ کارهای ویژه که به خاتمۀ یک نظام سیاره&zwnj;ای و گشایش یک عصر جدید مربوط است می&zwnj;باشند. اما آنان به کار داوری که ممکن است لازمۀ چنین تغییری در نظامها باشد درگیر نیستند.</p>
<p style="direction:rtl">  <em>همراهان اعطایی</em>. آونالهای بهشت، اما نه پسران آفریننده، هنگامی که در یک مأموریت اعطایی هستند همیشه با یک گروه 144 نفره از همراهان اعطایی همراهی می&zwnj;شوند. این 144 فرشته رئیسان تمامی خادمان فرزند - روحی دیگر می&zwnj;باشند که ممکن است با یک مأموریت اعطایی مربوط باشند. لشکرهایی از فرشتگان می&zwnj;توانند تحت فرماندهی یک پسر در جسم ظهور یافتۀ خداوند در یک اعطای سیاره&zwnj;ای قرار گیرند، ولی تمامی این سرافیمها توسط 144 همراه اعطایی سازماندهی و هدایت می&zwnj;شوند. رده&zwnj;های بالاتر فرشتگان، سوپرنافیم و سکنافیم، نیز ممکن است قسمتی از گروه همراه را شکل دهند، و گر چه مأموریتهای آنان متمایز از مأموریتهای سرافیمها می&zwnj;باشد، کلیۀ این فعالیتها توسط همراهان اعطایی هماهنگ می&zwnj;شود.</p>
<p style="direction:rtl">  این همراهان اعطایی سرافیمهای تکمیل هستند. آنان همگی دوایر سرافینگتون را پیموده&zwnj;اند و به سپاه سراف تکمیل دست یافته&zwnj;اند. و آنها به طور ویژه آموزش بیشتری یافته&zwnj;اند تا با مشکلات آشنا شوند و از عهدۀ شرایط اضطراری که به اعطاهای پسران خداوند برای پیشرفت فرزندان زمان مربوط است برآیند. این سرافیمها همگی به بهشت و پذیرش شخصی دومین منبع و مرکز، پسر جاودان، دست یافته&zwnj;اند.</p>
<p style="direction:rtl">  سرافیمها به طور یکسان مشتاق اعزام به مأموریتهای پسران در جسم ظهور یافته و پیوست به عنوان نگاهبانان سرنوشت برای انسانهای عالم می&zwnj;باشند. کار دوم مطمئن&zwnj;ترین پاسپورت سرافی به بهشت می&zwnj;باشد، در حالی که همراهان اعطایی به بالاترین خدمت تکمیلیِ جهان محلیِ نیل به بهشت دست یافته&zwnj;اند.</p>
<p style="direction:rtl">  2- <em>مشاوران دادگاه</em>. اینها مشاوران و یاوران سرافی می&zwnj;باشند که به کلیۀ سلسله مراتب قضاوت وصل هستند، از آشتی دهندگان تا بالاترین دادگاههای عالم. مقصود از این دادگاهها تعیین احکام کیفری نیست بلکه داوری پیرامون تفاوتهای صادقانۀ نظری و فتوا دادن به نجات ابدی انسانهای در حال فراز است. وظیفۀ مشاوران دادگاه در اینجا این است که ببینند تمامی اتهامات بر علیه مخلوقات انسانی مطابق عدالت مطرح گشته و به طور منصفانه مورد داوری واقع شود. آنها در این کار از نزدیک با مأموران عالی رتبه، انسانهای فراز یافتۀ با روح پیوند یافته، که در جهان محلی خدمت می&zwnj;کنند در ارتباطند.</p>
<p style="direction:rtl">  مشاوران سراف دادگاه به طور گسترده به عنوان مدافعان انسانها خدمت می&zwnj;کنند. اینطور نیست که گرایشی به بی&zwnj;عدالتی برای مخلوقات دون پایۀ عالم وجود داشته باشد، اما ضمن این که در صعود به سوی کمال الهی داوری پیرامون هر خطا لازمۀ عدالت است، ترحم لازم می&zwnj;دارد که هر گام نادرست مطابق طبیعت مخلوق و مقصود الهی به طور عادلانه مورد قضاوت قرار گیرد. این فرشتگان نمایندگان و نمونۀ عنصر ترحم که ذاتی عدالت الهی است می&zwnj;باشند، عدالتی که مبتنی بر آگاهی از وقایع نهفته در انگیزه&zwnj;های شخصی و گرایشات نژادی است.</p>
<p style="direction:rtl">  این رستۀ فرشتگان از شوراهای پرنسهای سیاره&zwnj;ای تا بالاترین دادگاههای جهان محلی خدمت می&zwnj;کنند، در حالی که همکاران آنها در سپاه سراف تکمیل در قلمروهای بالاتر اروانتان، حتی تا دادگاههای قدمای ایامها در یوورسا عمل می&zwnj;کنند.</p>
<p style="direction:rtl">  3- <em>سازگار کنندگان جهان</em>. اینها دوستان واقعی و مشاوران بعد از فارغ&zwnj;التحصیلی تمامی آن مخلوقات در حال فرازی هستند که در حالی که در آستانۀ ماجرایی روحی قرار دارند که در ابرجهان پهناور اروانتان در برابر آنها گسترده است، برای آخرین بار در سلوینگتون، در جهان منشأ خود، توقف می&zwnj;کنند. و در چنین هنگامی بسیاری از فرازگرایان احساسی دارند که انسانها فقط با مقایسه با احساس بشری دلتنگی می&zwnj;توانند آن را بفهمند. پشت سر آنها حیطۀ دستاوردها قرار دارد، حیطه&zwnj;ای که از طریق خدمت طولانی و دستیابی به مورانشیا آشنایی با آن به دست آمده است. در پیش رو، راز به چالش در آورندۀ یک جهان بزرگتر و پهناورتر نهفته است.</p>
<p style="direction:rtl">  کار سازگار کنندگان جهان این است که عبور رهنوردان در حال فراز را از سطح کسب شدۀ خدمت جهانی به سطح کسب نشده تسهیل سازند، و در انجام آن تعدیلات متغیر کننده در فهم معانی و ارزشهایی که ذاتی درک یک موجود روحی مرحلۀ اول می&zwnj;باشد، نه در پایان و اوج فراز مورانشیایی جهان محلی، بلکه در پایین&zwnj;ترین پلۀ نردبان طولانی فراز معنوی به سوی پدر جهانی در بهشت، به این رهنوردان کمک کنند.</p>
<p style="direction:rtl">  بسیاری از فارغ&zwnj;التحصیلان سرافینگتون، اعضای سپاه سراف تکمیل که با این سرافیمها در ارتباطند، در آموزشهای گسترده در برخی مدارس سلوینگتون که به آماده&zwnj;سازی مخلوقات نبادان برای روابط دورۀ بعدی جهان می&zwnj;پردازند، درگیر می&zwnj;باشند.</p>
<p style="direction:rtl">  4- <em>مشاوران آموزش</em>. این فرشتگان دستیاران پرارزش سپاه معنوی آموزش جهان محلی می&zwnj;باشند. مشاوران آموزش منشی تمامی رسته&zwnj;های آموزگاران می&zwnj;باشند، از ملک صادقها و پسران آموزگار تثلیث تا انسانهای مورانشیا که به آن دسته از همنوعان خود که در مقیاس حیات فراز یابنده درست پشت سر آنها می&zwnj;باشند به عنوان یار تخصیص یافته&zwnj;اند. شما در ابتدا این سرافیم آموزشی را در کره&zwnj;ای از هفت کرات قصر که جروسم را احاطه کرده&zwnj;اند خواهید دید.<em></em></p>
<p style="direction:rtl">  این سرافیمها دستیاران رئیسان منطقه&zwnj;ای انستیتوهای تحصیلی و آموزشی بیشمار جهانهای محلی می&zwnj;شوند، و به تعداد زیاد به استادان هفت کرۀ آموزشی سیستمهای محلی و هفتاد کرۀ آموزشی کواکب وصل شده&zwnj;اند. این خدمات تا تک تک کرات امتداد می&zwnj;یابد. حتی آموزگاران حقیقی و وقف شدۀ زمان توسط این مشاوران سرافیم عالی مورد یاری و اغلب رسیدگی واقع می&zwnj;شوند.</p>
<p style="direction:rtl">  چهارمین اعطای پسر آفریننده در پوش مخلوق به شکل یک مشاور آموزشی سرافیم عالی نبادان بود. </p>
<p style="direction:rtl">  5- <em>مدیران مأموریت</em>. گاه به گاه هیئتی مرکب از 144 سرافیم عالی توسط فرشتگانی که در کرات تکاملی و ساخته شدۀ سکونتگاه مخلوق خدمت می&zwnj;کنند انتخاب می&zwnj;شود. این بالاترین شورای فرشتگان در هر کره می&zwnj;باشد، و مراحل خود هدایت شدۀ خدمت و مأموریت فرشتگان را هماهنگ می&zwnj;سازد. این فرشتگان ریاست کلیۀ مجامعی را که به خط کار یا فراخوان برای پرستش مربوطند به عهده دارند.</p>
<p style="direction:rtl">  6- <em>ثبت کنندگان</em>. اینها ثبت کنندگان رسمی برای سرافیم عالی هستند. بسیاری از این فرشتگان والا با استعدادهای کاملاً پیشرفتۀ خود به دنیا آمده&zwnj;اند. دیگران برای مناصب حاوی اعتماد و مسئولیت خود از طریق به کار بستن سخت کوشی در مطالعه و انجام صادقانۀ وظایف مشابه در حالی که به رده&zwnj;های پایین&zwnj;تر یا برخوردار از مسئولیت کمتر متصل بوده&zwnj;اند واجد شرایط گشته&zwnj;اند.</p>
<p style="direction:rtl">  7- <em>خادمان وصل نشده</em>. تعداد زیادی از سرافیمهای وصل نشدۀ ردۀ عالی خادمان خود هدایت شده در کرات معماری شده و در سیارات مسکونی هستند. این خادمان به طور داوطلبانه پاسخگوی تفاضل مطالبات برای خدمت سرافیم عالی می&zwnj;باشند، و بدین ترتیب ذخیرۀ عمومی این رده را تشکیل می&zwnj;دهند.</p>
<div class="c1">
<h4 style="direction:rtl">2- سرافیم برتر</h4></div>

<p style="direction:rtl">  سرافیم برتر نام خود را نه به این دلیل که به هر جهت کیفی برتر از سایر انواع فرشتگان هستند بلکه به این علت دریافت می&zwnj;کنند که مسئول فعالیتهای بالاتر یک جهان محلی می&zwnj;باشند. بسیاری از دو گروه اول این گروه سراف سرافیم اکتسابی هستند، فرشتگانی که در کلیۀ مراحل آموزشی خدمت کرده&zwnj;اند و به عنوان مدیران نوع خود در کرات فعالیتهای پیشین خود به یک مأموریت جلال یافته بازگشته&zwnj;اند. نبادان که یک جهان جوان است تعداد زیادی از این رده را ندارد.</p>
<p style="direction:rtl">  سرافیم برتر در هفت گروه زیرین عمل می&zwnj;کنند:</p>
<blockquote>
<p style="direction:rtl">  1- <em>گروه اطلاعات</em>. این سرافیمها به پرسنل شخصی جبرئیل، ستارۀ تابان و بامداد، تعلق دارند. آنها در جهان محلی گشت می&zwnj;زنند تا اطلاعات عالم را برای رهنمود او در شوراهای نبادان جمع&zwnj;آوری کنند. آنها گروه اطلاعاتی گروههای نیرومندی می&zwnj;باشند که جبرئیل به عنوان قائم مقام پسر استاد ریاست آن را به عهده دارد. این سرافیمها مستقیماً به سیستمها یا کواکب وابسته نیستند، و اطلاعات آنان روی یک مدار مداوم، مستقیم، و مستقل به طور مستقیم به سلوینگتون سرازیر می&zwnj;شود.</p>
<p style="direction:rtl">  گروه اطلاعات جهانهای گوناگون محلی می&zwnj;توانند با یکدیگر ارتباط متقابل برقرار کنند و این کار را انجام می&zwnj;دهند، اما فقط در درون یک ابرجهان مشخص. یک ناهمسانی انرژی وجود دارد که به طور مؤثر کار و عملکردهای ابردولتهای گوناگون را تفکیک می&zwnj;کند. یک ابرجهان به طور معمول فقط از طریق تدارکات و تسهیلات ادارۀ اطلاعات بهشت می&zwnj;تواند با ابرجهان دیگر ارتباط برقرار سازد.</p>
<p style="direction:rtl">  2- <em>صدای بخشندگی</em>. بخشندگی موضوع اصلی سرویس سرافی و خدمت روحانی فرشتگان است. از این رو سزاوار است که سپاهی از فرشتگان وجود داشته باشد که به طریقه&zwnj;ای خاص بخشندگی را به نمایش در آورد. این سرافیمها خادمان واقعی بخشندگی جهانهای محلی هستند. آنها رهبران الهام یافته&zwnj;ای هستند که انگیزه&zwnj;های والاتر و احساسات مقدس&zwnj;تر انسانها و فرشتگان را شکوفا می&zwnj;سازند. مدیران این سپاهیان اکنون به طور پیوسته سرافیم تکمیل هستند که همچنین نگاهبانان دانش آموختۀ سرنوشت انسان می&zwnj;باشند. بدین معنی که هر زوج فرشته حداقل یک روح دارای منشأ حیوانی را در طول حیات در جسم راهبری نموده است و متعاقباً دایره&zwnj;های سرافینگتون را درنوردیده و به داخل سپاه تکمیل سرافی فرا خوانده شده است.</p>
<p style="direction:rtl">  3- <em>هماهنگ کنندگان روحی</em>. مقر اصلی سومین گروه سرافیم برتر در سلوینگتون می&zwnj;باشد، اما در هر جای جهان محلی که بتواند خدمت ثمربخش داشته باشد عمل می&zwnj;کند. در حالی که کارهای آنها اساساً روحی و لذا فراتر از فهم واقعی اذهان بشری است، اگر توضیح داده شود که کار آماده سازی اقامتگران موقت فرازگرا در سلوینگتون برای آخرین گذار آنان در جهان محلی &mdash; از بالاترین سطح مورانشیا تا وضعیت موجودات روحی تازه تولد یافته &mdash; به عهدۀ این فرشتگان گذاشته شده است، شاید شما قدری از خدمت روحانی آنان برای انسانها را درک خواهید کرد. همانطور که برنامه&zwnj;ریزان ذهن در کرات قصر به مخلوق بقا یافته کمک می&zwnj;کنند که با پتانسیلهای ذهنی مورانشیا تنظیم شود و از آن استفادۀ مؤثر برد، این سرافیمها نیز به فارغ&zwnj;التحصیلان مورانشیا پیرامون ظرفیتهای به تازگی کسب شدۀ ذهن روحی آموزش می&zwnj;دهند. و آنها به انسانهای فرازگرا به طرق بسیار دیگر خدمت می&zwnj;کنند.</p>
<p style="direction:rtl">  4- <em>آموزگاران دستیار</em>. آموزگاران دستیار مددکاران و همکاران سرافیمهای همتای خود، مشاوران آموزش دهنده، می&zwnj;باشند. آنها همچنین با مؤسسات گستردۀ آموزشی جهان محلی، به ویژه با طرح هفتگانۀ آموزشی کاربردی در کرات قصر سیستمهای محلی، به طور فردی در ارتباطند. یک سپاه شگفت&zwnj;انگیز از این رده از سرافیمها به مقصود شکوفایی و پیشبرد آرمان حقیقت و درستکاری در یورنشیا عمل می&zwnj;کند.</p>
<p style="direction:rtl">  5- <em>حمل کنندگان</em>. تمامی گروههای خادم روحی از سپاه حمل و نقل خود برخوردارند. آنان انواع فرشتگانی هستند که به خدمت حمل و نقل آن شخصیتهایی که خود به تنهایی قادر نیستند از یک کره به کرۀ دیگر سفر کنند تخصیص یافته&zwnj;اند. ستاد مرکزی پنجمین گروه سرافیم برتر در سلوینگتون می&zwnj;باشد. آنها به عنوان رهنوردان فضایی به ستاد مرکزی جهان محلی و نیز از آنجا خدمت می&zwnj;کنند. نظیر سایر بخشهای فرعی سرافیم برتر، برخی به این صورت آفریده شده&zwnj;اند، در حالی که دیگران از گروههای پایین&zwnj;تر و کم عطیه&zwnj;تر برآمده&zwnj;اند.</p>
<p style="direction:rtl">  &rdquo;دامنۀ انرژی&ldquo; سرافیم به طور کامل برای ملزومات جهان محلی و حتی برای ابرجهان کافی است، اما آنها هرگز نمی&zwnj;توانند مطالبات انرژی را که برای یک چنین سفر طولانی از یوورسا تا هاونا لازم است تحمل کنند. چنین سفر خسته کننده&zwnj;ای نیازمند نیروهای ویژۀ یک سکنافیم اولیۀ برخوردار از عطایای حمل و نقل می&zwnj;باشد. حمل و نقل کنندگان ضمن عبور برای پرواز انرژی به دست می&zwnj;آورند و در پایان سفر نیروی شخصی را باز می&zwnj;یابند.</p>
<p style="direction:rtl">  حتی در سلوینگتون انسانهای در حال صعود از اشکال شخصی عبور برخوردار نیستند. صعود کنندگان تا بعد از آخرین خواب استراحت در دایرۀ داخلی هاونا و بیداری جاودانه در بهشت باید در پیشروی از کره به کره به حمل و نقل سرافی متکی باشند. به دنبال آن شما برای ترابری از جهان به جهان به فرشتگان متکی نخواهید بود.</p>
<p style="direction:rtl">  پروسۀ احاطۀ سرافیمی بی&zwnj;شباهت به تجربۀ مرگ یا خوابیدن نیست، به جز این که یک عنصر اتوماتیک زمانی در خواب طولانی عبور وجود دارد. شما در طول استراحت سرافی به طور آگاهانه بیهوش هستید. اما تنظیم کنندۀ فکری تماماً و به طور کامل هشیار است، در واقع او از آنجا که شما قادر به مخالفت، مقاومت، یا از جهات دیگر ممانعت از کار خلاق و دگرگون کننده نیستید به طور استثنایی مؤثر است.</p>
<p style="direction:rtl">  هنگامی که احاطۀ سرافیمی می&zwnj;شوید برای مدتی مشخص به خواب می&zwnj;روید، و در لحظۀ معین بیدار خواهید شد. در هنگام خواب موقت طول هر سفر بی&zwnj;اهمیت است. شما به طور مستقیم نسبت به گذشت زمان آگاه نیستید. همانند این است که شما در یک وسیلۀ نقلیه در یک شهر به خواب می&zwnj;روید، و بعد از استراحت در یک خواب طولانی آسوده طی طول شب، در یک کلان شهر دور دیگر بیدار می&zwnj;شوید. شما در حالی که در خواب بودید سفر کردید. و بدین ترتیب شما در حالی که استراحت می&zwnj;کنید &mdash; در خواب هستید &mdash; ضمن این که در پوشش سرافیمی می&zwnj;باشید، از میان فضا پرواز می&zwnj;کنید. خواب موقت از طریق ارتباط بین تنظیم کنندگان و حمل کنندگان سرافی ایجاد می&zwnj;شود.</p>
<p style="direction:rtl">  فرشتگان نمی&zwnj;توانند بدنهای قابل احتراق &mdash; گوشت و خون &mdash; را آنطور که شما اکنون دارید، حمل و نقل کنند، اما می&zwnj;توانند تمامی بدنهای دیگر، از پایین&zwnj;ترین اشکال مورانشیا تا بالاترین فرمهای روحی، را حمل و نقل نمایند. آنها در صورت وقوع مرگِ طبیعی عمل نمی&zwnj;کنند. هنگامی که شما دوران زندگانی زمینی خود را به اتمام می&zwnj;رسانید، بدن شما در این سیاره باقی می&zwnj;ماند. تنظیم کنندۀ فکری شما به آغوش پدر رهسپار می&zwnj;گردد، و این فرشتگان به طور مستقیم درگیر مونتاژ مجدد متعاقب شخصیت شما در کرۀ قصر تعیین هویت نیستند. در آنجا بدن جدید شما یک فرم مورانشیا است، یکی که بتواند در پوشش سرافیمی قرار گیرد. شما &rdquo;یک بدن فناپذیر&ldquo; در گور &rdquo;می&zwnj;کارید&ldquo;، و &rdquo;یک فرم مورانشیا&ldquo; در کرات قصر &rdquo;درو می&zwnj;کنید.&ldquo;</p>
<p style="direction:rtl">  6- <em>ثبت کنندگان</em>. این شخصیتها به طور ویژه درگیر دریافت، ثبت، و ارسال دوبارۀ اسناد سلوینگتون و کرات مربوط به آن هستند. آنها همچنین به عنوان ثبت کنندگان ویژه برای گروههای مقیم ابرجهان و شخصیتهای بالاتر و به عنوان کارمندان دادگاههای سلوینگتون و منشیهای حکمرانان آنها خدمت می&zwnj;کنند.</p>
<p style="direction:rtl">  <em>پخش کنندگان</em> &mdash; دریافت کنندگان و ارسال کنندگان &mdash; یک بخش فرعی متخصص ثبت کنندگان سراف هستند که درگیر ارسال اسناد و اشاعۀ اطلاعات ضروری می&zwnj;باشند. کار آنها از یک مرتبت بالا است، و آنقدر چند مداره است که 144٫000 پیام می&zwnj;توانند به طور همزمان خطوط انرژی یکسان را طی کنند. آنها تکنیکهای اندیشه نگارانۀ والاتر ثبت کنندگان اصلی ابرسراف را تطبیق می&zwnj;دهند و با این سمبلهای معمول با هماهنگ کنندگان اطلاعاتی سوپرنافیم سوم و هماهنگ کنندگان جلال یافتۀ اطلاعاتی سپاه سراف تکمیل ارتباط متقابل را حفظ می&zwnj;کنند.</p>
<p style="direction:rtl">  ثبت کنندگان سراف متعلق به ردۀ برتر بدین ترتیب یک ارتباط نزدیک با سپاه اطلاعاتی ردۀ خودشان و با تمامی ثبت کنندگان تابع ایجاد می&zwnj;کنند، در حالی که پخش برنامه&zwnj;ها آنها را قادر می&zwnj;سازد ارتباطی مداوم با ثبت کنندگان بالاتر ابرجهان، و از طریق این کانال، با ثبت کنندگان هاونا و سرپرستان دانش در بهشت داشته باشند. بسیاری از رده&zwnj;های برترِ ثبت کنندگان سرافیمهایی هستند که از مأموریتهای مشابه در بخشهای پایین&zwnj;تر جهان فراز یافته&zwnj;اند.</p>
<p style="direction:rtl">  7-<em> ذخیره&zwnj;ها</em>. بخشهای عمده&zwnj;ای از ذخیره&zwnj;های انواع سرافیم برتر در سلوینگتون نگاه داشته شده&zwnj;اند که هر لحظه برای اعزام به دوردست&zwnj;ترین کرات نبادان آماده هستند، چنان که توسط مدیران مأموریت یا به دنبال تقاضای مدیران جهان درخواست می&zwnj;شوند. ذخیره&zwnj;های سرافیم برتر همچنین به دنبال درخواست رئیس ستارگان تابناک عصر که مسئول حفظ و انجام تمامی ارتباطات شخصی است دستیاران پیام&zwnj;آور را فراهم می&zwnj;کنند. برای یک جهان محلی ابزار مکفی برای ارتباطات مقابل به طور کامل فراهم شده است، اما همیشه ته مانده پیامهایی وجود دارند که مستلزم ارسال توسط پیام&zwnj;آوران شخصی هستند.</p>
<p style="direction:rtl">  ذخایر اصلی برای تمامی جهان محلی در کرات فرشتگان سراف سلوینگتون نگاه داشته می&zwnj;شوند. این سپاه شامل تمامی انواع کلیۀ گروههای فرشتگان می&zwnj;شود.</p>
</blockquote>
<div class="c1">
<h4 style="direction:rtl">3- سرافیم سرپرست</h4></div>

<p style="direction:rtl">  این ردۀ همه فن حریف فرشتگان جهان به خدمت انحصاری کواکب گمارده شده است. این خادمان توانا ستاد مرکزی خود را در پایتختهای کوکبه قرار می&zwnj;دهند اما در سرتاسر تمامی نبادان به نفع قلمروهای تعیین شده&zwnj;شان عمل می&zwnj;کنند.</p>
<p style="direction:rtl">  1- <em>دستیاران سرپرست</em>. اولین ردۀ سرافیم سرپرست به کار جمعی پدران کوکبه تخصیص یافته است، و آنان یاران پیوسته مؤثر والامرتبه&zwnj;ها هستند. این سرافیمها بدواً با کار یکپارچگی و ثبات یک کوکبۀ کامل مشغولند.</p>
<p style="direction:rtl">  2- <em>پیش&zwnj;بینی کنندگان قانون</em>. بنیان عقلانی عدالت قانون است، و در یک جهان محلی قانون در مجامع قضایی کواکب منشأ می&zwnj;یابد. این گروههای ژرف نگر قوانین اساسی نبادان را مدون ساخته و رسماً منتشر می&zwnj;سازند، قوانینی که برای فراهم ساختن بیشترین هماهنگی ممکن تمام یک کوکبه که با سیاست ثابت عدم تخطی به ارادۀ آزاد اخلاقی مخلوقات شخصی سازگار است طراحی شده&zwnj;اند. وظیفۀ دومین ردۀ سرافیم سرپرست این است که در برابر قانونگذاران کوکبه یک پیشنگری از این که هر لایحه پیشنهادی چگونه بر زندگانی مخلوقات دارای ارادۀ آزاد تأثیر خواهد گذاشت قرار دهند. آنها به واسطۀ تجربۀ طولانی در سیستمهای محلی و در کرات مسکونی برای انجام این خدمت به خوبی از صلاحیت برخوردارند. این سرافیمها هیچ لطف ویژه&zwnj;ای برای یک گروه یا گروه دیگر را طلب نمی&zwnj;کنند، اما در برابر قانونگذاران آسمانی ظاهر می&zwnj;شوند تا برای آنهایی که نمی&zwnj;توانند حضور داشته باشند تا برای خود سخن گویند صحبت کنند. حتی انسان فانی می&zwnj;تواند به تکامل قانون جهان کمک کند، چرا که همین سرافیمها صادقانه و به طور کامل، نه لزوماً امیال گذرا و آگاهانۀ انسان، بلکه آرزوهای حقیقی انسان درون، روان در حال تکامل مورانشیایی انسان مادی را در کرات فضا به نمایش در می&zwnj;آورند.</p>
<p style="direction:rtl">  3- <em>آرشیتکتهای اجتماعی</em>. از تک تک سیارات تا کرات آموزشی مورانشیا، این سرافیمها تلاش می&zwnj;کنند تمامی تماسهای صادقانۀ اجتماعی را بهبود دهند و تکامل اجتماعی مخلوقات جهان را پیش برند. اینها فرشتگانی هستند که در صدد تهی ساختن ارتباطات موجودات هوشمند از کلیۀ چیزهای متظاهرانه می&zwnj;باشند ضمن این که برای تسهیل ارتباطات متقابل مخلوقات ارادی بر مبنای تفهیم واقعی خود و قدردانی حقیقی متقابل تلاش می&zwnj;کنند.</p>
<p style="direction:rtl">  آرشیتکتهای اجتماعی هر کاری را که در قلمرو کاری و حیطۀ قدرتشان است انجام می&zwnj;دهند تا افراد متناسبی را که در بر گیرندۀ گروههای مؤثر و مطلوب در زمین هستند گرد آورند. و گاهی اوقات این گروهها برای ادامۀ خدمت مداوم ثمربخش در کرات قصر مجدداً به کار با یکدیگر دست زده&zwnj;اند. اما این سرافیمها همیشه به هدف خود دست نمی&zwnj;یابند. آنان همیشه قادر نیستند آنهایی را که در بر گیرندۀ ایده&zwnj;آل&zwnj;ترین گروه برای دستیابی به یک مقصود معین یا انجام یک کار مشخص هستند گرد هم آورند. آنها باید تحت این شرایط بهترین منابع موجود را به کار گیرند.</p>
<p style="direction:rtl">  این فرشتگان در کرات قصر و در کرات بالاتر مورانشیا به خدمت خود ادامه می&zwnj;دهند. آنها به هر کاری که به پیشرفت در کرات مورانشیا مربوط است و به سه شخص یا اشخاص بیشتر مربوط باشد علاقمند هستند. به دو موجود به صورت دو فردی که بر اساس همدمی، مکمل بودن، یا همکاری عمل می&zwnj;کنند نگریسته می&zwnj;شود، اما هنگامی که سه نفر یا تعداد بیشتر برای خدمت گروه بندی می&zwnj;شوند، در بر گیرندۀ یک مشکل اجتماعی می&zwnj;باشند و از این رو در حوزۀ کاری آرشیتکتهای اجتماعی قرار می&zwnj;گیرند. این سرافیمهای مؤثر در هفتاد بخش در ایدنشیا سازماندهی شده&zwnj;اند، و این بخشها در هفتاد کرۀ پیشرفت مورانشیا که به دور کرۀ ستاد مرکزی در گردشند خدمت می&zwnj;کنند.</p>
<p style="direction:rtl">  4- <em>حساس کنندگان اخلاقی</em>. مأموریت این سرافیمها این است که رشد قدردانی مخلوق از اخلاقیات روابط بین اشخاص را شکوفا ساخته و ترویج دهند. زیرا این بذر و راز رشد مداوم و هدفمند جامعه و دولت، انسان یا ابرانسان، است. این ارتقا دهندگان قدردانی اخلاقی، به عنوان مشاوران داوطلب برای فرمانروایان سیاره&zwnj;ای و به عنوان آموزگاران مبادلاتی در کرات آموزشی سیستم، هر جا و همه جا که بتوانند خدمت کنند عمل می&zwnj;کنند. با این وجود شما تحت هدایت کامل آنان قرار نمی&zwnj;گیرید تا این که به مدارس برادری در ایدنشیا برسید. در آنجا آنها قدردانی شما را از همان حقایق برادری که شما حتی در آن هنگام از طریق تجربۀ عملی زندگی با یونیویتیشیا در آزمایشگاههای اجتماعی ایدنشیا، هفتاد قمر پایتخت نُرلاشیادک، بسیار مشتاقانه کشف خواهید کرد برمی&zwnj;انگیزند.</p>
<p style="direction:rtl">  5- <em>حمل کنندگان</em>. پنجمین گروه سرافیمهای سرپرست به عنوان حمل کنندگان شخصیتها عمل می&zwnj;کنند. آنها موجودات را به ستاد مرکزی کواکب و از آنجا حمل می&zwnj;کنند. این سرافیمهای انتقال، در حالی که از یک کره به کرۀ دیگر در حال پرواز هستند، نسبت به سرعت، جهت و موقعیت نجومی خود به طور کامل آگاه هستند. آنها آنطور که یک پرتابۀ بی&zwnj;جان فضا را می&zwnj;پیماید عمل نمی&zwnj;کنند. آنها ممکن است در طول پرواز فضایی بدون کمترین خطر تصادم از نزدیکی یکدیگر عبور کنند. آنها به طور کامل قادرند سرعت پیشرفت را تغییر دهند و جهت پرواز را عوض کنند، و اگر سرپرستان آنها در هر محل اتصال فضاییِ مدارهای هوشمندی جهان چنین به آنان فرمان دهند، حتی مقصدهای خود را تغییر دهند.</p>
<p style="direction:rtl">  این شخصیتهای حمل و نقل چنان سازمان یافته هستند که می&zwnj;توانند به طور همزمان تمامی سه خط انرژی را که در جهان تقسیم شده به کار گیرند. هر یک از آنها دارای یک سرعت فضایی مشخص 186٫280 مایل در ثانیه می&zwnj;باشد. این حمل کنندگان بدین ترتیب قادرند سرعت انرژی را روی سرعت نیرو منطبق کنند تا این که در سفرهای طولانی خود به سرعت متوسطی که از 555٫000 تا 559٫000 مایل شما در ثانیۀ زمان شما متغیر است دست یابند. سرعت تحت تأثیر جرم و نزدیکی مادۀ مجاور و قدرت و جهت مدارهای اصلی مجاور نیروی جهان قرار دارد. انواع بیشمار موجودات وجود دارند که مشابه سرافیمها می&zwnj;باشند، و قادرند فضا را بپیمایند و همچنین قادرند سایر موجوداتی را که به طور مناسب آماده شده&zwnj;اند حمل نمایند.</p>
<p style="direction:rtl">  6- <em>ثبت کنندگان</em>. ششمین ردۀ سرافیم سرپرست به عنوان ثبت کنندگان ویژۀ امور کوکبه عمل می&zwnj;کنند. یک گروه بزرگ و مؤثر در ایدنشیا، ستاد مرکزی کوکبۀ نُرلاشیادک، که سیستم و سیارۀ شما به آن تعلق دارد عمل می&zwnj;کند.</p>
<p style="direction:rtl">  7- <em>ذخیره&zwnj;ها</em>. ذخیره&zwnj;های کلی سرافیم سرپرست در ستاد مرکزی کواکب نگاه داشته می&zwnj;شوند. این فرشتگان ذخیره به هیچ صورتی غیرفعال نیستند. بسیاری از آنان به صورت یاوران پیام&zwnj;آور برای فرمانروایان کوکبه خدمت می&zwnj;کنند. دیگران به ذخایر سلوینگتون به وُراندادکهای تعیین مسئولیت نشده الحاق یافته&zwnj;اند. باز ممکن است دیگران در مأموریتهای ویژه به پسران وُراندادک وصل شوند، نظیر مشاهده&zwnj;گران وُراندادک، و گاهی اوقات نایب حکمران والامرتبۀ یورنشیا.</p>
<div class="c1">
<h4 style="direction:rtl">4- سرافیم مدیر</h4></div>

<p style="direction:rtl">  چهارمین ردۀ سرافیمها به وظایف اداری سیستمهای محلی گمارده شده&zwnj;اند. آنها بومی پایتختهای سیستم هستند اما به تعداد زیاد در کرات قصر و مورانشیا و در کرات مسکونی مستقر هستند. چهارمین ردۀ سرافیمها ذاتاً از توان اداری غیرمعمول بهره&zwnj;مند هستند. آنها دستیاران توانمند مدیران بخشهای پایین&zwnj;تر دولت جهان یک پسر آفریننده می&zwnj;باشند و عمدتاً با امور سیستمهای محلی و کرات تشکیل دهندۀ آن مشغولند. آنها برای خدمت به صورت زیرین سازماندهی شده&zwnj;اند:</p>
<blockquote>
<p style="direction:rtl">  1- <em>دستیاران اداری</em>. این سرافیمهای توانمند دستیاران بلافصل فرمانروای یک سیستم، یک پسر لانوناندک اولیه، هستند. آنها یاورانی گرانبها در اجرای جزئیات بغرنج کار اجرائی ستاد مرکزی سیستم می&zwnj;باشند. آنها همچنین به عنوان نمایندگان شخصی فرمانروایان سیستم خدمت می&zwnj;کنند، و به کرات گوناگون انتقالی و به سیارات مسکونی به تعداد زیاد رفت و آمد می&zwnj;کنند و بسیاری از مأموریتها را برای رفاه سیستم و بهروزی فیزیکی و بیولوژیک کرات مسکونی آن به اجرا در می&zwnj;آورند.</p>
<p style="direction:rtl">  همین مدیران سراف همچنین به دولتهای فرمانروایان کرات، پرنسهای سیاره&zwnj;ای، وصل هستند. اکثر سیارات در یک جهان مشخص در حوزۀ اختیارات یک پسر لانوناندک ثانویه هستند، اما در برخی از کرات، نظیر یورنشیا، طرح الهی با ناکامی مواجه شده است. در صورت سرپیچی و پشت کردن یک پرنس سیاره&zwnj;ای، این سرافیمها به پذیرشگران ملک صادق و جانشینان آنان در مسئولیت سیاره&zwnj;ای متصل می&zwnj;شوند. نایب فرمانروای کنونی یورنشیا توسط گروهی هزار نفره از این ردۀ سرافیم همه فن حریف یاری می&zwnj;شود.</p>
<p style="direction:rtl">  2- <em>راهنمایان قضاوت</em>. اینها فرشتگانی هستند که خلاصۀ شهادت را پیرامون بهروزی جاودانۀ انسانها و فرشتگان، هنگامی که چنین اموری برای داوری در دادگاههای یک سیستم یا یک سیاره مطرح می&zwnj;شود، عرضه می&zwnj;دارند. آنها بیانیه&zwnj;ها را برای تمام شنود مقدماتی که به بقای انسانی مربوط است آماده می&zwnj;سازند، بیانیه&zwnj;هایی که متعاقباً با اسناد چنین پرونده&zwnj;هایی به دادگاههای بالاتر جهان و ابرجهان منتقل می&zwnj;شوند. دفاعیۀ تمامی پرونده&zwnj;هایی که از بقای تردیدآمیز برخوردار باشند توسط این سرافیمها تهیه می&zwnj;شود. آنها از کلیۀ جزئیات هر جنبۀ هر مورد از اتهاماتی که توسط مدیران قضاوت جهان مطرح شده فهم کاملی دارند.</p>
<p style="direction:rtl">  مأموریت این فرشتگان ناکامی یا تأخیر عدالت نیست بلکه این است که برای تمامی مخلوقات عدالتی بی&zwnj;خطا با بخشایشی سخاوتمندانه در دادمندی صورت پذیرد. این سرافیمها اغلب در کرات محلی عمل می&zwnj;کنند. آنها معمولاً در پیشگاه داوران سه نفرۀ کمیسیونهای آشتی دهنده &mdash; دادگاههای سوءِ تفاهمات جزئی &mdash; ظاهر می&zwnj;شوند. بسیاری از آنها که زمانی به عنوان راهنمایان عدالت در حوزه&zwnj;های پایین&zwnj;تر خدمت می&zwnj;کردند بعدها به عنوان صداهای بخشندگی در کرات بالاتر و در سلوینگتون ظاهر می&zwnj;شوند.</p>
<p style="direction:rtl">  در شورش لوسیفر در سِتانیا تعداد اندکی از راهنمایان قضاوت از دست رفتند، اما بیش از یک چهارم از سایر سرافیمهای مدیر و رده&zwnj;های پایین&zwnj;تر خادمان سراف با استدلالهای فریب&zwnj;آمیز مبتنی بر آزادی شخصی لجام گسیخته به گمراهی کشانیده شده و فریب خوردند.</p>
<p style="direction:rtl">  3- <em>مفسران شهروندی کیهانی</em>. هنگامی که انسانهای فراز یابنده آموزش کرۀ قصر، اولین نوآموزی دانش پژوهانه در دوران زندگانی جهانی، را تکمیل کردند، اجازه می&zwnj;یابند از خشنودیهای گذرای خردمندی نسبی &mdash; شهروندی در پایتخت سیستم &mdash; بهره&zwnj;مند شوند. در حالی که دستیابی به هر هدف فرازگرایانه یک پیشرفت عملی است، از جهت فراگیرتر این اهداف به سادگی نقاط عطفی در مسیر طولانی صعودی به سوی بهشت می&zwnj;باشند. اما این موفقیتها هر چند نسبی باشند، هیچ مخلوق تکاملی از خشنودی کامل اما گذرای دستیابی به هدف محروم نمی&zwnj;شود. هر چند گاه در صعود به بهشت یک درنگ وجود دارد، یک استراحت کوتاه تنفسی، که در طول آن افقهای جهانی از حرکت باز می&zwnj;ایستند، وضعیت مخلوق ایستا است، و شخصیت شیرینی دستیابی به هدف را می&zwnj;چشد.</p>
<p style="direction:rtl">  اولین این دوره&zwnj;ها در دوران زندگانی یک فرازگرای انسانی در پایتخت یک سیستم محلی به وقوع می&zwnj;پیوندد. در طول این تأمل شما به عنوان یک شهروند جروسم تلاش خواهید کرد آن چیزهایی را که در طول هشت تجربۀ زندگی پیشین &mdash; شامل یورنشیا و هفت کرۀ قصر &mdash; به دست آورده&zwnj;اید در حیات مخلوق نمایان سازید.</p>
<p style="direction:rtl">  مفسران سراف شهروندی کیهانی شهروندان جدید پایتخت سیستمها را هدایت می&zwnj;کنند و قدردانی آنها از مسئولیتهای دولت جهان را برمی&zwnj;انگیزند. این سرافیمها همچنین با پسران ماتریال در دولت سیستم از نزدیک همکاری دارند، ضمن این که مسئولیت و اخلاقیات شهروندی کیهانی را برای انسانهای مادی در کرات مسکونی به نمایش در می&zwnj;آورند.</p>
<p style="direction:rtl">  4- <em>برانگیزانندگان اخلاقیات</em>. شما در کرات قصر برای نفع تمامی طرفهای مربوطه شروع به فراگیری حکومت بر خود می&zwnj;کنید. ذهن شما همکاری را یاد می&zwnj;گیرد، و فرا می&zwnj;گیرد چگونه با موجودات دیگر و خردمندتر برنامه&zwnj;ریزی کند. در ستاد مرکزی سیستم آموزگاران سراف قدردانی شما از اخلاقیات کیهانی و قدردانی از تأثیر متقابل آزادی و وفاداری را بیشتر برمی&zwnj;انگیزند.</p>
<p style="direction:rtl">  وفاداری چیست؟ میوۀ یک قدردانی هوشمند از برادری جهانی است. فرد نمی&zwnj;تواند زیاد به دست آورد و هیچ چیز ندهد. همینطور که شما در نردبان شخصیت صعود می&zwnj;کنید، ابتدا یاد می&zwnj;گیرید که وفادار باشید، سپس محبت ورزید، بعد رابطۀ پدری و فرزندی برقرار کنید، و بعد می&zwnj;توانید آزاد باشید، اما نه تا هنگامی که یک پایان دهنده شوید، و تا هنگامی که به کمال وفاداری دست نیابید نمی&zwnj;توانید نهایت آزادی را درک کنید.</p>
<p style="direction:rtl">  این سرافیمها نتیجۀ بردباری را آموزش می&zwnj;دهند: این که سکون مرگ قطعی است، اما این که رشد زیاده از حد سریع به همان اندازه انتحاری است، و این که همانطور که یک قطره آبی که از یک سطح بالاتر به سطح پایین&zwnj;تر می&zwnj;افتد، با جاری شدن، از طریق سلسله&zwnj;ای از سقوطهای کوتاه پی در پی به طور پیوسته به پایین سرازیر می&zwnj;شود، به همین ترتیب در کرات مورانشیا و روحی حرکت پیوسته رو به بالا، و به همان اندازه کند و با همان مراحل تدریجی، پیشرفت است.</p>
<p style="direction:rtl">  برای کرات مسکونی برانگیزانندگان اخلاقیات حیات انسانی را زنجیره&zwnj;ای مداوم از بسیاری حلقه&zwnj;ها تصویر می&zwnj;کنند. اقامت کوتاه شما در یورنشیا، در این سیارۀ طفولیت انسانی، فقط یک حلقۀ منفرد است، اولین حلقه در زنجیره&zwnj;ای طولانی که به آن سوی جهانها و طی اعصار جاودانه ادامه می&zwnj;یابد. این زیاد مهم نیست که در این حیات اول چه یاد می&zwnj;گیرید، بلکه تجربۀ زیستن این زندگانی است که اهمیت دارد. حتی <em>کار</em> این دنیا، گر چه از همه مهمتر است، به اندازۀ <em>طریقه&zwnj;ای</em> که این کار را به انجام می&zwnj;رسانید، زیاد اهمیت ندارد. هیچ پاداش مادی برای زندگی نیکوکارانه وجود ندارد، اما رضایتی عمیق وجود دارد &mdash; آگاهی از کامیابی &mdash; و این فراتر از هر پاداش قابل تصور مادی است.</p>
<p style="direction:rtl">  کلیدهای پادشاهی آسمان اینها هستند: صداقت، صداقت بیشتر، و باز صداقت بیشتر. تمامی انسانها این کلیدها را دارا می&zwnj;باشند. انسانها از طریق تصمیم، از طریق تصمیم بیشتر، و باز از طریق تصمیم بیشتر، از آنها استفاده می&zwnj;کنند <em>&mdash;</em> در مرتبت روحی پیشرفت می&zwnj;کنند. بالاترین انتخاب اخلاقی انتخاب بالاترین ارزش ممکن است، و همیشه &mdash; در هر کره&zwnj;ای، در تمامی آنها &mdash; این انتخاب انجام خواست خداوند است. اگر انسان بدین گونه انتخاب نماید، بزرگ است، گر چه حقیرترین شهروند جروسم یا حتی ناچیزترین انسانها در یورنشیا باشد.</p>
<p style="direction:rtl">  5- <em>حمل کنندگان</em>. اینها سرافیمهای انتقال هستند که در سیستمهای محلی عمل می&zwnj;کنند. در سِتانیا، سیستم شما، آنها مسافران را از جروسم به پس و پیش حمل می&zwnj;کنند و جدا از این به عنوان حمل کنندگان بین&zwnj;سیاره&zwnj;ای خدمت می&zwnj;کنند. به ندرت روزی سپری می&zwnj;شود که یک سرافیم انتقال سِتانیا یک دانشجوی دیدارگر یا برخی دیگر از مسافران برخوردار از طبیعت روحی یا نیمه روحی را در کرانه&zwnj;های یورنشیا پیاده نکند. همین رهنوردان فضایی روزی شما را به کرات گوناگون گروه ستاد مرکزی سیستم حمل خواهند کرد، و هنگامی که کار محولۀ جروسم را به پایان رساندید، شما را به ایدنشیا پیش خواهند برد. اما تحت هیچ شرایطی شما را به سیارۀ منشأ انسانی به سوی عقب نخواهند برد. یک انسان در طول دوران وجود گذرای خود هرگز به سیارۀ بومی خود باز نخواهد گشت، و اگر در طول یک دوران متعاقب لازم باشد باز گردد، توسط یک سرافیم انتقال متعلق به گروه ستاد مرکزی جهان همراهی می&zwnj;شود.</p>
<p style="direction:rtl">  6- <em>ثبت کنندگان</em>. این سرافیمها نگاهدارندگان اسناد سه&zwnj;گانۀ سیستمهای محلی می&zwnj;باشند. معبد اسناد در پایتخت یک سیستم یک ساختمان بی&zwnj;نظیر است که یک سوم آن مادی، ساخته شده از فلزات و کریستالهای درخشان، یک سوم مورانشیایی، که از ارتباط انرژی روحی و مادی ساخته شده ولی فراتر از دامنۀ دید انسانی است، و یک سوم روحی است. ثبت کنندگان این رده مسئولیت سرپرستی و نگاهداری این سیستم سه&zwnj;گانۀ اسناد را به عهده دارند. انسانهای فرازگرا در ابتدا با آرشیوهای مادی مشورت می&zwnj;کنند. پسران ماتریال و موجودات انتقالی بالاتر با تالارهای مورانشیا مشورت می&zwnj;کنند. در حالی که فرشتگان سراف و شخصیتهای روحی بالاتر عالم اسناد بخش روحی را بررسی می&zwnj;کنند.</p>
<p style="direction:rtl">  7-<em> ذخیره&zwnj;ها</em>. سپاه ذخیرۀ سرافیمهای سرپرست در جروسم عمدۀ وقت انتظار خود را هنگام دیدار به عنوان مصاحبان روحی با انسانهای فرازگرای به تازگی از راه رسیده از کرات گوناگون سیستم &mdash; فارغ&zwnj;التحصیلان اعتبارنامه دریافت کرده از کرات قصر &mdash; می&zwnj;گذرانند. یکی از شادمانیهای اقامت شما در جروسم، در طول دوره&zwnj;های استراحت، صحبت و ملاقات با این سرافیمهای بسیار سفر کرده و بسیار مجرب متعلق به سپاه ذخیرۀ در حال انتظار خواهد بود.</p>
</blockquote>
<p style="direction:rtl">  تنها چنین روابط دوستانه&zwnj;ای است که پایتخت یک سیستم را برای انسانهای فرازگرا بسیار محبوب می&zwnj;دارد. در جروسم شما اولین معاشرت با فرزندان ماتریال، فرشتگان، و رهنوردان فرازگرا را خواهید یافت. در اینجا موجوداتی روابط برادرانه با یکدیگر برقرار می&zwnj;کنند که به طور کامل روحی و نیمه روحی هستند، و افرادی که از وجود مادی برآمده&zwnj;اند. در آنجا اشکال انسانی آنقدر تغییر یافته&zwnj;اند، و دامنۀ واکنش انسانی نسبت به نور آنقدر وسعت یافته است، که همگی قادرند از شناخت متقابل و فهم دلسوزانۀ شخصیتی بهره&zwnj;مند شوند.</p>
<div class="c1">
<h4 style="direction:rtl">5- مددکاران سیاره&zwnj;ای</h4></div>

<p style="direction:rtl">  ستاد مرکزی این سرافیمها در پایتخت سیستمها قرار دارد، و گر چه آنان به طور تنگاتنگ با شهروندان نوع آدم ساکن آنجا در ارتباط هستند، عمدتاً به خدمت آدمهای سیاره&zwnj;ای، ارتقا دهندگان بیولوژیک یا فیزیکی نژادهای مادی در کرات تکاملی، گمارده شده&zwnj;اند. کار خدماتی فرشتگان همینطور که به کرات مسکونی نزدیک می&zwnj;شود، و همینطور که به مشکلات واقعی که مردان و زنان زمان که در آماده&zwnj;سازی خود برای تلاش به نیل به هدف ابدیت با آن روبرو هستند نزدیک می&zwnj;شود، از توجه فزاینده&zwnj;ای برخوردار می&zwnj;شود.</p>
<p style="direction:rtl">  در یورنشیا اکثر مددکاران سیاره&zwnj;ای پس از واژگونی نظام آدم برداشته شدند، و سرپرستی سرافی کرۀ شما تا حد زیاد به سرپرستان، خادمان موقت، و نگاهبانان سرنوشت سپرده شد. اما این مددکاران سرافی فرزندان ماتریال خطاکار شما هنوز در گروههای زیرین به یورنشیا خدمت می&zwnj;کنند:</p>
<blockquote>
<p style="direction:rtl">  1- <em>صداهای باغ</em>. هنگامی که روند سیاره&zwnj;ای تکامل بشری به بالاترین سطح بیولوژیک خود می&zwnj;رسد، همیشه پسران و دختران ماتریال، آدمها و حواها، ظاهر می&zwnj;شوند تا تکامل بیشتر نژادها را به وسیلۀ یک کمک واقعی پلاسمای برتر حیاتشان ارتقا دهند. ستاد مرکزی سیاره&zwnj;ای یک چنین آدم و حوایی معمولاً باغ عدن نامیده می&zwnj;شود، و سرافیمهای شخصی آنها اغلب به عنوان &rdquo;صداهای باغ&ldquo; شناخته می&zwnj;شوند. این سرافیمها در تمامی پروژه&zwnj;های آنها برای ارتقاءِ فیزیکی و عقلانی نژادهای تکاملی خدمت گرانبهایی برای آدمهای سیاره&zwnj;ای هستند. بعد از خطای آدم در یورنشیا، برخی از این سرافیمها در سیاره باقی گذارده شدند و به مسئولان جانشین آدم گمارده شدند.</p>
<p style="direction:rtl">  2- <em>ارواح برادری</em>. باید واضح باشد که هنگامی که یک آدم و حوا به یک کرۀ تکاملی وارد می&zwnj;شوند، کار دستیابی به توازن نژادی و همکاری اجتماعی در میان نژادهای گوناگون آن کار قابل ملاحظه&zwnj;ای است. این نژادهای مختلف رنگین و برخوردار از سرشت متنوع برنامۀ برادری بشری را به ندرت با مهرآمیزی می&zwnj;پذیرند. این انسانهای بدوی خردمندی ارتباط مسالمت&zwnj;آمیز متقابل را تنها در نتیجۀ تجربۀ بلوغ یافتۀ بشری و از طریق خدمت وفادارانۀ ارواح سراف برادری درک می&zwnj;کنند. بدون کار این سرافیمها تلاشهای فرزندان ماتریال برای توازن بخشیدن و جلو بردن نژادهای یک کرۀ در حال تکامل به اندازۀ زیاد به تأخیر می&zwnj;افتد. و اگر آدم شما به برنامۀ اولیه برای پیشرفت یورنشیا وفادار مانده بود، تا این هنگام این ارواح برادری دگرگونیهای باور نکردنی در نژاد بشری به انجام می&zwnj;رساندند. نظر به خطای آدم، به راستی شگفت&zwnj;انگیز است که این رده&zwnj;های سراف توانسته&zwnj;اند حتی تا آن حد برادری را که شما اکنون در یورنشیا دارید رواج داده و به تحقق رسانند.</p>
<p style="direction:rtl">  3- <em>ارواح صلح</em>. هزاره&zwnj;های اولیۀ تقلاهای رو به بالای انسانهای تکاملی با تلاشهای فراوان نشان می&zwnj;شوند. صلح وضعیت طبیعی قلمروهای مادی نیست. کرات در ابتدا از طریق خدمت ارواح سرافِ صلح به &rdquo;صلح در زمین و خواست نیک در میان انسانها&ldquo; دست می&zwnj;یابند. اگر چه تلاشهای اولیۀ این فرشتگان در یورنشیا به اندازۀ زیاد بی&zwnj;نتیجه بود، وِوُنا، رئیس ارواح صلح در روزگار آدم در یورنشیا باقی ماند و اکنون به پرسنل فرماندار کل مقیم وصل است. و همین وِوُنا بود که هنگامی که میکائیل به دنیا آمد، به عنوان رهبر گروه فرشتگان به کرات اعلام نمود: &rdquo;جلال بر خداوند در هاونا و صلح و خواست نیک در میان انسانها در زمین برقرار باد.&ldquo;</p>
<p style="direction:rtl">  در ادوار پیشرفته&zwnj;تر تکامل سیاره&zwnj;ای این سرافیمها در جایگزین ساختن مفهوم هماهنگی الهی به جای ایدۀ کفاره به عنوان فلسفۀ نجات انسان بسیار مؤثر هستند.</p>
<p style="direction:rtl">  4- <em>ارواح اعتماد</em>. سوءِ ظن واکنش ذاتی انسانهای بدوی است. تقلاهای نجات روزگاران اولیه به طور طبیعی موجب اعتماد نمی&zwnj;شود. اعتماد یک دستاورد جدید بشری است که به وسیلۀ خدمت این سرافیمهای سیاره&zwnj;ای نظام آدم تحقق می&zwnj;یابد. مأموریت آنها این است که در اذهان انسانهای در حال تکامل اعتماد را تلقین کنند. خدایان بسیار معتمدند. پدر جهانی خواهان این است که از طریق تنظیم کننده به طور آزادانه به معاشرت با انسان اعتماد کند.</p>
<p style="direction:rtl">  کل این گروه از سرافیمها بعد از ناکامی آدم به رژیم جدید منتقل شد، و آنان از آن هنگام به کارهای خود در یورنشیا ادامه داده&zwnj;اند. و آنها به طور کامل ناموفق نبوده&zwnj;اند، زیرا اکنون تمدنی در حال پیدایش است که در بر گیرندۀ بیشتر ایده&zwnj;آلهای آنان مبنی بر اعتماد و اطمینان می&zwnj;باشد.</p>
<p style="direction:rtl">  در روزگاران پیشرفته&zwnj;تر سیاره&zwnj;ای این سرافیمها قدردانی انسان را از این حقیقت افزایش می&zwnj;دهند که عدم اطمینان راز استمرار خرسندانه است. آنها به فیلسوفان انسانی کمک می&zwnj;کنند درک کنند که هنگامی که نا&zwnj;آگاهی برای موفقیت ضروری است، این یک اشتباه بزرگ است که مخلوق از آینده خبر داشته باشد. آنها ذائقۀ انسان را برای شیرینی عدم اطمینان، و برای گیرائی و جذابیت آیندۀ مبهم و نامعلوم افزایش می&zwnj;دهند.</p>
<p style="direction:rtl">  5- <em>حمل کنندگان</em>. حمل کنندگان سیاره&zwnj;ای به تک تک کرات خدمت می&zwnj;کنند. اکثر موجوداتی که با پوشش سرافیمی به این سیاره آورده می&zwnj;شوند در حال گذر می&zwnj;باشند. آنها در اینجا صرفاً توقف می&zwnj;کنند. آنها تحت حفاظت حمل کنندگان ویژۀ سرافی خود هستند، اما تعداد زیادی از این سرافیمها در یورنشیا ساکن هستند. اینها شخصیتهای انتقال هستند که از سیارات محلی عمل می&zwnj;کنند، مثل از یورنشیا تا جروسم.</p>
<p style="direction:rtl">  ایدۀ معمول شما از فرشتگان ناشی از این است: درست در هنگام لحظات پیش از مرگ فیزیکی گاهی اوقات یک پدیدۀ انعکاسی در ذهن بشر رخ می&zwnj;دهد، و این خود آگاهی مبهم به نظر می&zwnj;رسد چیزی از شکل فرشتۀ همراه را مجسم می&zwnj;کند، و این بلافاصله به ویژگیهای برداشت دیرینه از فرشتگانی که در ذهن آن فرد حفظ شده&zwnj;اند تبدیل می&zwnj;شود.</p>
<p style="direction:rtl">  این ایدۀ اشتباه که فرشتگان دارای بال هستند کاملاً به دلیل این تصورات باستانی نیست که آنان برای پرواز از میان هوا باید بال داشته باشند. موجودات بشری گاهی اوقات اجازه یافته&zwnj;اند که سرافیمها را که برای خدمت ترابری آماده می&zwnj;شدند مشاهده نمایند، و روایات این تجارب به اندازۀ زیاد برداشت یورنشیایی از فرشتگان را تعیین نموده است. در مشاهدۀ یک سرافیم انتقال که برای دریافت یک مسافر برای انتقال بین&zwnj;سیاره&zwnj;ای آماده می&zwnj;شده است، ممکن است چیزی که ظاهراً یک مجموعۀ دوتایی بال است و از سر تا پای فرشته امتداد می&zwnj;یابد دیده شود. در واقع این بالها عایقهای انرژی &mdash; سپرهای اصطکاک &mdash; هستند.</p>
<p style="direction:rtl">  هنگامی که موجودات آسمانی برای انتقال از یک کره به کرۀ دیگر تحت پوشش سرافیمی قرار می&zwnj;گیرند، به ستاد مرکزی کره آورده می&zwnj;شوند، و بعد از ثبت نام مقتضی، به خواب انتقال فرو برده می&zwnj;شوند. در این اثنا، سرافیم انتقال درست برفراز قطب انرژی جهانی سیاره به یک حالت افقی قرار می&zwnj;گیرد. در حالی که سپرهای انرژی کاملاً باز هستند، شخصیت به خواب رفته توسط دستیاران افسر سرافی به طور ماهرانه مستقیماً روی فرشتۀ حمل و نقل قرار داده می&zwnj;شود. سپس هر دو سپر فوقانی و تحتانی با دقت بسته و تنظیم می&zwnj;شوند.</p>
<p style="direction:rtl">  و اکنون، تحت نفوذ تغییر دهندگان و فرستندگان، همینطور که سرافیم برای چرخش به داخل جریانات انرژی مدارهای جهان آماده می&zwnj;شود، یک دگرگونی عجیب آغاز می&zwnj;شود. نمود خارجی آن چنین است که سرافیم در دو انتهای خود به صورت نوک تیز بزرگ می&zwnj;شود و چنان در یک نور عجیب کهربایی رنگ احاطه می&zwnj;شود که به زودی غیرممکن است شخصیت تحت پوشش سرافیمی قرار گرفته را شناخت. هنگامی که همه چیز برای عزیمت آماده است، رئیس ترابری کالسکۀ حیات را به طور کامل بازبینی می&zwnj;کند، و آزمایشات معمول را انجام می&zwnj;دهد تا اطمینان حاصل کند فرشته به طور صحیح در مدار قرار گرفته است یا نه، و سپس اعلام می&zwnj;دارد که مسافر به طور صحیح در پوشش سرافیمی قرار گرفته، انرژیها تنظیم شده، فرشته عایق&zwnj;سازی شده، و این که همه چیز برای عزیمت برق&zwnj;آسا آماده است. سپس کنترلگران مکانیکی، دو تن از آنان، در جای خود قرار می&zwnj;گیرند. تا این هنگام نمای بیرونی سرافیم حمل و نقل تقریباً شفاف، لرزنده، و اژدر شکل با درخششی براق شده است. اکنون اعزام کنندۀ حمل و نقلِ ناحیه گروههای کمکیِ فرستنده&zwnj;های انرژی زنده را که تعدادشان معمولاً هزار نفر است فرا می&zwnj;خواند، و همینطور که مقصد حمل و نقل را اعلام می&zwnj;دارد، دست دراز کرده و نقطۀ نزدیک کالسکۀ سرافی را لمس می&zwnj;کند، و کالسکه با سرعتی همانند آذرخش به جلو پرتاب می&zwnj;شود، و دنباله&zwnj;ای از درخشش آسمانی تا جایی که پوشش اتمسفری سیاره&zwnj;ای امتداد می&zwnj;یابد به جا می&zwnj;گذارد. در کمتر از ده دقیقه منظرۀ اعجاب&zwnj;آور حتی برای بینش تقویت شدۀ سرافی ناپدید می&zwnj;شود.</p>
<p style="direction:rtl">  در حالی که گزارشات فضایی سیاره&zwnj;ای در نصف&zwnj;النهار ستاد مرکزی تخصیص یافتۀ روحی در هنگام ظهر دریافت می&zwnj;شوند، حمل کنندگان از همین مکان در نیمه شب اعزام می&zwnj;شوند. این مناسبترین زمان برای عزیمت است و هنگامی که ساعت آن به گونه&zwnj;ای دیگر مشخص نشده باشد ساعت استاندارد است.</p>
<p style="direction:rtl">  6- <em>ثبت کنندگان</em>. اینها مسئولان امور اصلی سیاره، آنطور که به صورت قسمتی از سیستم عمل می&zwnj;کند، و آنطور که به دولت جهان مرتبط و مربوط است، می&zwnj;باشند. آنها در ثبت امور سیاره&zwnj;ای عمل می&zwnj;کنند اما درگیر امور زندگی و وجود فردی نیستند.</p>
<p style="direction:rtl">  7- <em>ذخیره&zwnj;ها</em>. سپاه ذخیرۀ سِتانیای سرافیمهای سیاره&zwnj;ای در ارتباط نزدیک با ذخیره&zwnj;های فرزندان ماتریال در جروسم نگاهداری می&zwnj;شود. این ذخایر وافر به طور کامل برای هر مرحله از فعالیتهای چند&zwnj;گانۀ این ردۀ سراف تدارک می&zwnj;بیند. این فرشتگان همچنین پیام&zwnj;آوران شخصی سیستمهای محلی هستند. آنها به انسانهای در حال گذار، فرشتگان، و فرزندان ماتریال و نیز کسان دیگری که در ستاد مرکزی سیستم اقامت دارند خدمت می&zwnj;کنند. در حالی که یورنشیا در حال حاضر در خارج از مدارهای روحی ستانیا و نُرلاشیادک قرار دارد، شما سوا از آن در تماس نزدیک با امور بین&zwnj;سیاره&zwnj;ای هستید، زیرا این پیام&zwnj;آوران جروسم مکرراً به این کره و تمامی کرات دیگر سیستم می&zwnj;آیند.</p>
</blockquote>
<div class="c1">
<h4 style="direction:rtl">6- خادمان دورۀ گذار</h4></div>

<p style="direction:rtl">  سرافیم خدمتِ دورۀ گذار، همانطور که از نامشان ممکن است بر آید، در هر جا که بتوانند به گذار مخلوق از وضعیت مادی به روحی کمک کنند، خدمت می&zwnj;کنند. این فرشتگان از کرات مسکونی تا پایتخت سیستمها خدمت می&zwnj;کنند، اما در حال حاضر آنهایی که در سِتانیا هستند بیشترین تلاشهای خود را برای آموزش انسانهای در حال بقا در هفت کرۀ قصر معطوف می&zwnj;دارند. این کار خدمتی مطابق هفت نوع تکلیف زیرین تنوع یافته است:</p>
<blockquote>
<p style="direction:rtl">  1- بشارت دهندگان سراف.</p>
<p style="direction:rtl">  2- مفسران نژادی.</p>
<p style="direction:rtl">  3- برنامه&zwnj;ریزان ذهن.</p>
<p style="direction:rtl">  4- مشاوران مورانشیا.</p>
<p style="direction:rtl">  5- تکنیسینها.</p>
<p style="direction:rtl">  6- آموزگاران ثبت کننده.</p>
<p style="direction:rtl">  7- ذخایر خادم.</p>
</blockquote>
<p style="direction:rtl">  شما پیرامون این خادمان سراف تا فرازگرایان گذار در رابطه با روایاتی که به کرات قصر و حیات مورانشیا مربوط است بیشتر یاد خواهید گرفت.</p>
<div class="c1">
<h4 style="direction:rtl">7- سرافیم آینده</h4></div>

<p style="direction:rtl">  این فرشتگان به طور گسترده خدمت نمی&zwnj;کنند به جز در قلمروهای قدیمی&zwnj;تر و در سیارات پیشرفتۀ نبادان. تعداد زیادی از آنان در کرات سرافی نزدیک سلوینگتون به صورت ذخیره نگاه داشته شده&zwnj;اند. آنها در آنجا درگیر فعالیتهایی هستند که به پدیداری عصر نور و حیات در نبادان در آینده مربوط است. این فرشتگان در رابطه با دوران زندگانی انسان فرازگرا عمل می&zwnj;کنند اما تقریباً به طور انحصاری به آن انسانهایی که از طریق یکی از انواع تغییر یافتۀ صعود بقا می&zwnj;یابند خدمت می&zwnj;کنند.</p>
<p style="direction:rtl">  نظر به این که این فرشتگان به طور مستقیم درگیر یورنشیا یا مردم یورنشیا نیستند، بهتر است از توصیف فعالیتهای مجذوب کنندۀ آنان خودداری شود.</p>
<div class="c1">
<h4 style="direction:rtl">8- سرنوشت فرشتگان سراف</h4></div>

<p style="direction:rtl">  منشأ سرافیمها در جهانهای محلی است، و در همین قلمروهای تولدشان برخی به سرنوشت خدمتگزاری دست می&zwnj;یابند. برخی از سرافیمها با کمک و مشورت فرشتگان اعظم ارشد می&zwnj;توانند به وظایف والای ستارگان تابناک عصر ارتقا یابند، در حالی که دیگران به منزلت و خدمت همرتبه&zwnj;های آشکار ناشدۀ ستارگان عصر نائل می&zwnj;شوند. باز ممکن است به ماجراهای دیگری در سرنوشت جهان محلی دست زده شود، اما هدف ابدی تمامی فرشتگان همواره سرافینگتون باقی می&zwnj;ماند. سرافینگتون آستان فرشتگان به بهشت و نیل به الوهیت، کرۀ گذار از خدمت زمان تا خدمت والای ابدیت، می&zwnj;باشد.</p>
<p style="direction:rtl">  سرافیمها می&zwnj;توانند به طرق فراوان &mdash; صدها راه &mdash; به بهشت دست یابند، اما مهمترین آنها چنان که در این روایات توصیف شده از قرار زیر می&zwnj;باشند:</p>
<blockquote>
<p style="direction:rtl">  1- دستیابی به پذیرش به منزلگاه سرافی در بهشت در یک ظرفیت شخصی از طریق دستیابی به کمال خدمت ویژه به عنوان یک استادکار آسمانی، یک مشاور تکنیکی، یا یک ثبت کنندۀ آسمانی. یک یار بهشت شوند، و پس از این که به مرکز تمامی چیزها دست یافتند، شاید بعد برای انواع رسته&zwnj;های سرافی و دیگران یک خادم و مشاور ابدی شوند.</p>
<p style="direction:rtl">  2- به سرافینگتون فرا خوانده شوند. تحت شرایط مشخص از بالا به سرافیمها فرمان داده می&zwnj;شود. در شرایط دیگر گاهی اوقات فرشتگان در مدت زمان بسیار کمتری نسبت به انسانها به بهشت دست می&zwnj;یابند. اما صرف نظر از این که هر زوج سراف چقدر با هم جور باشند، نمی&zwnj;توانند عزیمت به مقصد سرافینگتون و یا جای دیگر را آغاز نمایند. هیچ کس جز فرشتگان موفق نگاهبان سرنوشت نمی&zwnj;تواند از پیشروی به سوی بهشت از طریق یک مسیر تدریجی صعود تکاملی مطمئن باشد. سایرین همگی باید صبورانه منتظر ورود پیام&zwnj;آوران بهشت از نوع سوپرنافیم سوم که با فراخوانی برای پدیداری آنان از بالا فرمان می&zwnj;دهد بمانند.</p>
<p style="direction:rtl">  3- نیل به بهشت از طریق تکنیک انسان تکاملی. انتخاب عالی سرافیمها در دوران زندگانی زمان کار فرشتۀ نگاهبان است، به این منظور که به دوران زندگانی نهایی دست یابند و برای مأموریت به کرات جاودانۀ خدمت سرافی واجد شرایط شوند. این راهنمایان شخصی فرزندان زمان نگاهبانان سرنوشت نامیده می&zwnj;شوند. این حاکی از آن است که آنها از مخلوقات انسانی در مسیر سرنوشت الهی حراست می&zwnj;کنند، و این که در انجام این کار سرنوشت والای خود را تعیین می&zwnj;کنند.</p>
<p style="direction:rtl">  نگاهبانان سرنوشت از رسته&zwnj;های باتجربه&zwnj;تر شخصیتهای فرشتگان متعلق به کلیۀ رده&zwnj;های سرافیمها که برای این خدمت کسب صلاحیت کرده&zwnj;اند انتخاب می&zwnj;شوند. کلیۀ انسانهای در حال بقای برخوردار از سرنوشت یگانگی با تنظیم کننده، نگاهبانان تخصیص یافتۀ موقت دارند، و هنگامی که بقا یافتگان انسانی به تکامل بایستۀ عقلانی و معنوی دست می&zwnj;یابند این معاشران ممکن است به طور دائم به آنان وصل شوند. پیش از آن که فرازگرایان انسانی کرات قصر را ترک کنند، همگی از معاشران دائمی سراف برخوردار می&zwnj;شوند. پیرامون این گروه از ارواح خادم در ارتباط با روایات یورنشیا بحث خواهد شد.</p>
</blockquote>
<p style="direction:rtl">  برای فرشتگان میسر نیست که از سطح مبدأ انسانی به خداوند دست یابند، زیرا آنان &rdquo;قدری بالاتر از شما خلق شده&zwnj;اند&ldquo;، اما به طور خردمندانه چنین ترتیب داده شده که ضمن این که آنها به هیچ وجه نمی&zwnj;توانند از پایین&zwnj;ترین نقطه، سرزمینهای دون پایۀ معنوی وجود انسانی، شروع نمایند، می&zwnj;توانند نزد آنهایی که از پایین شروع می&zwnj;کنند به پایین روند و این مخلوقات را گام به گام و کره به کره به دروازه&zwnj;های هاونا هدایت کنند. هنگامی که فرازگرایان انسانی یوورسا را ترک می&zwnj;کنند تا دایره&zwnj;های هاونا را آغاز نمایند، آن نگاهبانان همراه به دنبال حیات در جسم، با یاران رهنوردشان موقتاً خداحافظی خواهند کرد، ضمن این که خود به سرافینگتون، مقصد فرشتگان در جهان بزرگ، سفر می&zwnj;کنند. در اینجا این نگاهبانان تلاش می&zwnj;کنند به هفت دایرۀ نور سرافی دست یابند و بدون شک به آن می&zwnj;رسند.</p>
<p style="direction:rtl">  بسیاری، ولی نه همۀ آن سرافیمها که در طول حیات مادی به عنوان نگاهبانان سرنوشت تعیین شده&zwnj;اند معاشران انسانی خود را در سرتاسر مسیر دایره&zwnj;های هاونا همراهی می&zwnj;کنند، و برخی از سرافیمهای دیگر از میان مدارهای جهان مرکزی، به طریقی که کاملاً متفاوت از صعود انسانی می&zwnj;باشد، عبور می&zwnj;کنند. اما صرف نظر از مسیر صعود، تمامی سرافیمهای تکاملی از سرافینگتون عبور می&zwnj;کنند، و اکثریت این مسیر را به جای مدار&zwnj;های هاونا تجربه می&zwnj;کنند.</p>
<p style="direction:rtl">  سرافینگتون کرۀ سرنوشت برای فرشتگان می&zwnj;باشد، و دستیابی آنها به این کره کاملاً متفاوت از تجارب رهنوردان انسانی در اَسندینگتون می&zwnj;باشد. فرشتگان تا رسیدن به سرافینگتون به طور مطلق از آیندۀ ابدی خود مطمئن نیستند. هیچ فرشته&zwnj;ای که به سرافینگتون دست یافته تاکنون شناخته نشده که دچار گمراهی شود. گناه هرگز پاسخی در قلب یک سرافیم تکمیل نخواهد یافت.</p>
<p style="direction:rtl">  به فارغ&zwnj;التحصیلان سرافینگتون به طور گوناگون مأموریت داده می&zwnj;شود: نگاهبانان سرنوشتِ تجربۀ دایرۀ هاونا معمولاً به سپاه پایان دهندگان انسانی وارد می&zwnj;شوند. نگاهبانان دیگر که آزمونهای جدایی&zwnj;شان از هاونا را گذرانده&zwnj;اند، مکرراً به یاران انسانی خود در بهشت از نو می&zwnj;پیوندند، و برخی معاشران همیشگی پایان دهندگان انسانی می&zwnj;شوند، در حالی که دیگران به گروههای گوناگون پایان دهندگان غیرانسانی وارد می&zwnj;شوند، و بسیاری به سپاه تکمیل سرافی فرا خوانده می&zwnj;شوند.</p>
<div class="c1">
<h4 style="direction:rtl">9- سپاه سراف تکمیل</h4></div>

<p style="direction:rtl">  فرشتگان بعد از دستیابی به پدر ارواح و پذیرش به خدمت سرافی تکمیل، گاهی اوقات به خدمت کراتی که در نور و حیات استقرار یافته&zwnj;اند گمارده می&zwnj;شوند. آنها به وصلت به موجودات والای تثلیث یافتۀ جهانها و خدمات متعالی بهشت و هاونا نائل می&zwnj;شوند. این سرافیمهای جهانهای محلی به طور تجربی تفاوت در پتانسیل الوهیت را جبران نموده&zwnj;اند و آنها را از ارواح خادم جهانهای مرکزی و ابرجهانها از پیش جدا ساخته&zwnj;اند. فرشتگان سپاه سرافی تکمیل به عنوان همکاران سکنافیمهای ابرجهان و به عنوان دستیاران رده&zwnj;های بالای بهشت - هاونای سوپرنافیمها خدمت می&zwnj;کنند. برای این فرشتگان دوران زندگانی زمان به اتمام رسیده است، و از این پس و برای همیشه آنها خادمان خداوند، همراهان شخصیتهای الهی، و همترازان پایان دهندگان بهشتی هستند.</p>
<p style="direction:rtl">  تعداد زیادی از سرافیمهای تکمیل به جهانهای بومی خود باز می&zwnj;گردند، تا در آنجا خدمت عطیۀ الهی را از طریق خدمت کمال تجربی تکمیل سازند. نبادان به طور نسبی یکی از جهانهای جوانتر است و از این رو از تعداد زیادی از این فارغ&zwnj;التحصیلان بازگشتۀ سرافینگتون که در قلمروهای قدیمی&zwnj;تر یافت می&zwnj;شوند برخوردار نیست. با این وجود جهان محلی ما از ذخیرۀ مکفی از سرافیم تکمیل تأمین شده است، زیرا مهم است که قلمروهای تکاملی همانطور که به موقعیت نور و حیات نزدیک می&zwnj;شوند نیاز فزایندۀ خود را برای این خدمات آشکار سازند. سرافیمهای تکمیل اکنون به طور گسترده با رده&zwnj;های عالی سرافیمها خدمت می&zwnj;کنند، اما برخی با هر یک از رده&zwnj;های دیگر فرشتگان خدمت می&zwnj;کنند. حتی کرۀ شما از خدمت گستردۀ دوازده گروه تخصصی سپاه سرافی تکمیل بهره&zwnj;مند است. این سرافیمهای استاد متعلق به سرپرستی سیاره&zwnj;ای هر پرنس سیاره&zwnj;ایِ به تازگی مأموریت یافته در کرات مسکونی را همراهی می&zwnj;کنند.</p>
<p style="direction:rtl">  بسیاری از مسیرهای مجذوب کنندۀ خدماتی برای سرافیمهای تکمیل باز هستند، اما به همان اندازه که آنان همگی مشتاق مأموریت به عنوان نگاهبان سرنوشت در روزگاران پیش از بهشت بودند، در تجربۀ پس از بهشت به عنوان همراهان اعطایی پسران ظهور یافتۀ بهشت بسیار خواهان خدمت می&zwnj;باشند. آنها هنوز به حد وافر وقف آن برنامۀ جهانی شروع مخلوقات انسانی کرات تکاملی در سفری طولانی و فریبنده به سوی هدف بهشتی الوهیت و ابدیت هستند. در طول تمامی ماجرای انسانی یافتن خداوند و رسیدن به کمال الهی، این ارواح خادم فرشتگان سراف تکمیل، به همراه ارواح وفادار خادم زمان، همواره و برای همیشه دوستان واقعی و یاوران قابل اعتماد شما می&zwnj;باشند.</p>
<p style="direction:rtl">  [ارائه شده توسط یک ملک صادق که با تقاضای رئیس گروههای سرافی نبادان عمل می&zwnj;نماید.]</p>
</body>
</html>
