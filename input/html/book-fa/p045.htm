<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ45 - سازمان اداری سیستم محلی</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">&#1606;&#1587;&#1582;&#1728; &#1662;&#1740;&#1588;&#1606;&#1608;&#1740;&#1587;</span></h1>
</div>
 <div class="c1">
 <h1 style="direction:rtl">مقالۀ45</h1>
</div>
<div class="c1">
<h4 style="direction:rtl">سازمان اداری سیستم محلی</h4>
</div>

<p style="direction:rtl">  مرکز اداری سِتانیا شامل خوشه&zwnj;ای از کرات معماری شده، به تعداد پنجاه و هفت عدد می&zwnj;باشد: خود جروسم، هفت قمر اصلی، و چهل و نه قمر فرعی. جروسم، پایتخت سیستم، تقریباً یکصد برابر اندازۀ یورنشیا است، گر چه جاذبۀ آن اندکی کمتر است. اقمار اصلی جروسم، هفت کرات دوران انتقال هستند که هر یک حدوداً ده برابر از یورنشیا بزرگترند، در حالی که هفت قمر فرعی این کرات انتقالی تقریباً اندازۀ یورنشیا هستند.</p>
<p style="direction:rtl">  هفت کرات قصر، هفت قمر فرعی کرۀ انتقالی شمارۀ یک می&zwnj;باشند.</p>
<p style="direction:rtl">  تمامی این سیستم پنجاه و هفت کرات معماری شده به صورت مستقل نور دریافت نموده، گرما یافته، و آبیاری می&zwnj;شوند، و از طریق هماهنگی مرکز نیروی سِتانیا و کنترلگران استاد فیزیکی مطابق تکنیک ثابت سازمان فیزیکی و ترتیب این کراتِ به طور ویژه خلق شده انرژی می&zwnj;یابند. آنها همچنین توسط اسپورناگیاهای بومی به طور فیزیکی تحت مراقبت و نگاهداری قرار می&zwnj;گیرند.</p>
<div class="c1">
<h4 style="direction:rtl">1- کرات انتقالی فرهنگی</h4></div>

<p style="direction:rtl">  هفت کرات اصلی که به دور جروسم در گردشند عموماً به کرات انتقالی فرهنگی شهرت دارند. حکمرانان آنها گهگاه توسط شورای عالی اجرایی جروسم تعیین می&zwnj;شوند. این کرات به صورت زیرین شماره&zwnj;بندی و نامگذاری شده&zwnj;اند:</p>
<blockquote>
<p style="direction:rtl">  <em>شمارۀ 1- کرۀ پایان دهندگان</em>. این ستاد مرکزی گروه پایان دهندگان سیستم محلی است و توسط کرات دریافتی، هفت کرات قصر که به طور کامل به طرح صعود انسان تخصیص یافته&zwnj;اند، احاطه شده است. کرۀ پایان دهندگان برای ساکنان کلیۀ هفت کرات قصر قابل دسترسی است. سرافیمهای انتقال شخصیتهای فراز یابنده را طی این سفرها که برای تعمیق ایمان آنان در سرنوشت غائی انسانهای انتقالی طراحی شده پس و پیش می&zwnj;برند. اگر چه پایان دهندگان و ساختمانهای آنها به طور معمول برای بینایی مورانشیا محسوس نیستند، شما گاه به گاه بسیار سرشار از شور و شعف خواهید گشت، هنگامی که دگرگون کنندگان انرژی و سرپرستان نیروی مورانشیا شما را برای یک لحظه قادر می&zwnj;سازند این شخصیتهای والای روحی را که در واقع صعود به بهشت را به پایان رسانده&zwnj;اند، و به همان کراتی بازگشته&zwnj;اند که شما در حال آغاز این سفر طولانی در آنها هستید، نظاره کنید. این کار به منظور اطمینان بخشی برای شما است که ممکن است و می&zwnj;توانید این کار شگرف را تکمیل کنید. تمامی اقامت کنندگان موقت در کرات قصر حداقل سالی یک بار برای این گردهماییهای دیدار پایان دهندگان به کرۀ پایان دهندگان عزیمت می&zwnj;کنند.</p>
<p style="direction:rtl">  <em>شمارۀ 2- کرۀ مورانشیا</em>. این سیاره ستاد مرکزی سرپرستان حیات مورانشیا است و توسط هفت کراتی که رئیسان مورانشیا همکاران و یاران خود، موجودات مورانشیا و انسانهای فراز یابنده، هر دو را، در آن آموزش می&zwnj;دهند، احاطه شده است.</p>
<p style="direction:rtl">  شما طی گذار از هفت کرات قصر، همچنین از میان این کرات فرهنگی و اجتماعی که فراهم کنندۀ ارتباط فزایندۀ مورانشیا می&zwnj;باشند عبور خواهید کرد. هنگامی که شما از اولین کرۀ قصر به دومین کره پیشروی می&zwnj;کنید برای یک جواز دیدار از ستاد مرکزی گذار شمارۀ دو، کرۀ مورانشیا، و غیره واجد شرایط خواهید شد. و هنگامی که در هر یک از این شش کرات فرهنگی حضور می&zwnj;یابید، می&zwnj;توانید در هر یک از هفت کرات پیرامون که به کار فعالیتهای مربوطۀ گروهی مشغولند، با دعوت، یک دیدارگر و ناظر شوید.</p>
<p style="direction:rtl">  <em>شمارۀ 3- کرۀ فرشتگان</em>. این ستاد مرکزی تمامی گروههای فرشتگان سراف است که در فعالیتهای سیستم درگیرند و توسط هفت کرات آموزش و رهنمود فرشتگان احاطه شده است. اینها کرات اجتماعی فرشتگان سراف هستند.</p>
<p style="direction:rtl">  <em>شمارۀ 4- کرۀ اَبَر فرشتگان</em>. این کره منزلگاه ستارگان تابناک عصر و یک گروه عظیم از موجودات همتراز و نزدیک به همتراز در سِتانیا است. هفت اقمار این کره به هفت گروه اصلی این موجودات آسمانیِ نام برده نشده تخصیص یافته&zwnj;اند.</p>
<p style="direction:rtl">  <em>شمارۀ 5- کرۀ پسران</em>. این سیاره مقر مرکزی کلیۀ رسته&zwnj;های پسران الهی، شامل پسران مخلوق - تثلیث یافته می&zwnj;باشد. هفت کرات پیرامون به گروه&zwnj;بندیهای مشخص جداگانۀ این پسران همبستۀ الهی تخصیص دارند.</p>
<p style="direction:rtl">  <em>شمارۀ 6- کرۀ روح</em>. این کره به عنوان میعادگاه شخصیتهای بالای روح بیکران در سیستم به کار می&zwnj;رود. هفت اقمار پیرامون آن به گروههای جداگانۀ این رسته&zwnj;های متنوع تخصیص یافته&zwnj;اند. اما در کرۀ انتقالی شمارۀ شش هیچ نمایندگی از روح وجود ندارد، و چنین حضوری در پایتخت سیستمها نیز مشاهده نمی&zwnj;شود. خادم الهی سلوینگتون <em>همه جا</em> در نبادان حضور دارد.</p>
<p style="direction:rtl">  <em>شمارۀ 7- کرۀ پدر</em>. این کرۀ خاموش سیستم است. هیچ گروه از موجودات در آن اقامت ندارند. معبد بزرگ نور یک مکان مرکزی را اشغال می&zwnj;کند، اما هیچ کس در درون آن قابل تشخیص نیست. کلیۀ موجودات کرات سیستم به عنوان پرستشگر پذیرفته می&zwnj;شوند.</p>
<p style="direction:rtl">  هفت اقماری که کرۀ پدر را احاطه کرده&zwnj;اند به طرق گوناگون در سیستمهای مختلف به کار گرفته می&zwnj;شوند. در سِتانیا آنها اکنون برای گروههای توقیف شدۀ شورش لوسیفر به عنوان کرات زندان مورد استفاده قرار می&zwnj;گیرند. پایتخت کوکبه، ایدنشیا، از کرات مشابه زندان برخوردار نیست. تعداد اندکی از سرافیمها و کروبیان که در شورش سِتانیا به شورشیان ملحق شدند، مدتها است که در این کرات منزوی جروسم زندانی هستند.</p>
<p style="direction:rtl">  شما به عنوان یک اقامت کنندۀ موقت در هفتمین کرۀ قصر به هفتمین کرۀ انتقالی، کرۀ پدر جهانی، دسترسی خواهید داشت، و همچنین اجازه دارید از کرات زندان سِتانیا که این سیاره را احاطه کرده&zwnj;اند دیدن نمایید. در این کره لوسیفر و اکثر شخصیتهایی که در شورش بر علیه میکائیل او را دنبال کردند زندانی هستند. و این صحنۀ غم&zwnj;انگیز در طول این اعصار اخیر قابل مشاهده بوده است و به عنوان یک هشدار جدی برای تمامی نبادان به کار گرفته خواهد شد، تا این که قدمای ایامها گناه لوسیفر و یاران گمراه او را که نجات ارزانی شده توسط میکائیل، پدر جهانی آنها، را نپذیرفتند، مورد داوری قرار دهند.</p>
</blockquote>
<div class="c1">
<h4 style="direction:rtl">2- فرمانروای سیستم</h4></div>

<p style="direction:rtl">  رئیس اجرایی یک سیستم محلی از کرات مسکونی، یک پسر اولیۀ لانوناندک، فرمانروای سیستم است. در جهان محلی ما مسئولیتهای بزرگ اجرایی، امتیازهای شخصی غیرمعمول، به این حکمرانان محول گردیده است. تمامی جهانها حتی اروانتان نیز چنان سازمان یافته نیستند که اجازه دهند فرمانروایان سیستم چنین اختیارات غیرمعمول وسیعی از آزادی عمل شخصی در هدایت امور سیستم را اعمال نمایند. اما در تمامی تاریخ نبادان این رئیسان اجراییِ فارغ از محدودیت فقط سه بار عدم وفاداری را به نمایش گذارده&zwnj;اند. شورش لوسیفر در سیستم سِتانیا، آخرین و دامنه&zwnj;دارترین شورش بود.</p>
<p style="direction:rtl">  در سِتانیا، حتی بعد از این آشوب فاجعه بار، مطلقاً هیچ تغییری در تکنیک ادارۀ سیستم ایجاد نشده است. فرمانروای کنونی سیستم از تمام اختیارات برخوردار است و از تمام اتوریته&zwnj;ای که به سلف ناشایستۀ پیشین وی داده شده بود، به استثنای برخی اموری که اکنون تحت سرپرستی پدران کوکبه قرار دارد، بهره&zwnj;مند است. قدمای ایامها هنوز امور فوق را به لانافورج، جانشین لوسیفر، به طور کامل اعاده نکرده&zwnj;اند.</p>
<p style="direction:rtl">  سرپرست کنونی سِتانیا یک فرمانروای زیبنده و برجسته است، و او حکمرانی است که در برابر شورش امتحان پس داده است. لانافورج در یک آشوب پیشین در جهان نبادان، هنگامی که به عنوان یک معاون فرمانروای سیستم خدمت می&zwnj;کرد، به میکائیل وفادار بود. این فرمانروای توانمند و برجستۀ سِتانیا، یک مدیر امتحان پس داده و مورد آزمایش قرار گرفته است. در زمان شورش دوم سیستم در نبادان، هنگامی که فرمانروای سیستم لغزش کرده و به تاریکی سقوط کرد، لانافورج، معاون اول رئیس خطاکار، زمام دولت را به دست گرفت و طوری امور سیستم را پیش برد که نسبتاً شخصیتهای اندکی در کرات ستاد مرکزی یا در سیارات مسکونی آن سیستم بد اقبال دچار گمراهی گشتند. لانافورج از وجه تمایزِ بودنِ تنها پسر لانوناندک اولیه در تمامی نبادان برخوردار است که اینطور وفادارانه در خدمت میکائیل و عیناً در شرایط وجود خلافکاری برادرش که از اتوریتۀ برتر و رتبۀ مقدم برخوردار بود، عمل نمود. لانافورج احتمالاً تا هنگامی که بر کلیۀ نتایج نابخردی گذشته غلبه ایجاد نشده و پیامدهای شورش از سِتانیا زدوده نشده از جروسم برداشته نخواهد شد.</p>
<p style="direction:rtl">  لانافورج در حالی که کلیۀ امور کرات منزوی سِتانیا هنوز به حوزۀ اختیاراتش بازگردانده نشده است، علاقۀ وافری به بهروزی آن نشان می&zwnj;دهد، و مرتباً از یورنشیا دیدار به عمل می&zwnj;آورد. فرمانروا، همانند سیستمهای دیگر و نرمال، سرپرستی شورای سیستم متشکل از حکمرانان کرات، پرنسهای سیاره&zwnj;ای و فرمانداران کل مقیم کرات منزوی را به عهده دارد. این شورای سیاره&zwnj;ای هر چند وقت یکبار در ستاد مرکزی سیستم تشکیل جلسه می&zwnj;دهد &mdash; &rdquo;هنگامی که پسران خداوند گرد هم می&zwnj;آیند.&ldquo;</p>
<p style="direction:rtl">  یکبار در هفته، هر ده روز در جروسم، فرمانروا، گردهمایی بزرگی با یک گروه از رسته&zwnj;های گوناگون از شخصیتها که در کرۀ ستاد مرکزی اقامت دارند تشکیل می&zwnj;دهد. اینها ساعتهای غیررسمی و مسحور کنندۀ جروسم هستند، و اوقاتی هستند که هرگز فراموش نمی&zwnj;شوند. در جروسم نهایت برادری میان تمامی رسته&zwnj;های گوناگون موجودات و میان هر یک از این گروهها و فرمانروای سیستم وجود دارد.</p>
<p style="direction:rtl">  این گردهماییهای بی&zwnj;نظیر در دریای بلور، میدان بزرگ پایتخت سیستم، رخ می&zwnj;دهد. آنها اوقات صرفاً اجتماعی و معنوی هستند. هیچ چیز مربوط به ادارۀ سیاره یا حتی طرح صعود هرگز مورد بحث قرار نمی&zwnj;گیرد. انسانهای فرازگرا در این لحظات گردهم می&zwnj;آیند تا صرفاً از اوقات خود لذت برند و همشهریهای جروسمی خود را ملاقات کنند. آن گروههایی که در این استراحتهای هفتگی مورد میزبانی فرمانروا واقع نمی&zwnj;شوند در ستاد مرکزی خود دیدار می&zwnj;کنند.</p>
<div class="c1">
<h4 style="direction:rtl">3- دولت سیستم</h4></div>

<p style="direction:rtl">  رئیس اجرایی یک سیستم محلی، فرمانروای سیستم، همیشه به وسیلۀ دو یا سه پسر لانوناندک که به عنوان معاونان اول و دوم عمل می&zwnj;کنند، پشتیبانی می&zwnj;شود. اما در حال حاضر سیستم سِتانیا به وسیلۀ یک کادر هفت نفره از لانوناندکها اداره می&zwnj;شود:</p>
<blockquote>
<p style="direction:rtl">  1- <em>فرمانروای سیستم</em> &mdash; لانافورج، شمارۀ 2٫709 از رستۀ اولیه و جانشین لوسیفر مرتد.</p>
<p style="direction:rtl">  2- <em>معاون اول فرمانروا</em> &mdash; منصورُشیا، شمارۀ 17٫841 از رستۀ سوم لانوناندکها. او به همراه لانافورج به سِتانیا اعزام شد.</p>
<p style="direction:rtl">  3- <em>معاون دوم فرمانروا</em> &mdash; سَدیب، شمارۀ 271٫402 از رستۀ سوم. سدیب نیز با لانافورج به سِتانیا آمد.</p>
<p style="direction:rtl">  4- <em>مسئول سیستم</em> &mdash; هولدَنت، شمارۀ 19 از گروه سوم، نگاهدارنده و کنترل کنندۀ کلیۀ ارواح کارآموزِ بالای رتبۀ وجود انسانی. هولدنت نیز با لانافورج به سِتانیا آمد.</p>
<p style="direction:rtl">  5- <em>ثبت کنندۀ سیستم</em> &mdash; ویلتون، منشی بخش خدماتی لانوناندِک سِتانیا، شمارۀ 374 از ردۀ سوم. ویلتون یک عضو گروه اولیۀ لانافورج بود.</p>
<p style="direction:rtl">  6- <em>مدیر اعطایی</em> &mdash; فورتَنت، شمارۀ 319٫847 از نیروی ذخیرۀ لانوناندکهای ثانویه و مدیر موقت کلیۀ فعالیتهای جهان که از هنگام اعطای میکائیل به یورنشیا، به جروسم انتقال یافت. فورتنت به وقت یورنشیا مدت هزار و نهصد سال است که به پرسنل لانافورج ملحق شده است.</p>
<p style="direction:rtl">  7- <em>مشاور عالی</em> &mdash; هاناوارد، شمارۀ 67 از پسران لانوناندک اولیه و یک عضو گروه عالی مشاوران و هماهنگ کنندگان جهان است. او به عنوان رئیس موقت شورای اجرایی سِتانیا عمل می&zwnj;نماید. هاناوارد دوازدهمین فرد از این رسته است که از هنگام شورش لوسیفر در این منصب در جروسم خدمت می&zwnj;کند.</p>
</blockquote>
<p style="direction:rtl">  این گروه اجرایی که متشکل از هفت لانوناندک می&zwnj;باشد در بر گیرندۀ حکومت بسط یافتۀ اضطراری است که به واسطۀ وضعیت فوق&zwnj;العادۀ شورش لوسیفر ضرورت یافته است. در جروسم فقط دادگاههای فرعی وجود دارند، زیرا سیستم واحدِ اداری است، نه قضاوتی. اما سازمان اداری لانوناندک توسط شورای اجرایی جروسم، گروه عالی مشورتی سِتانیا، حمایت می&zwnj;شود. این شورا شامل دوازده عضو است:</p>
<blockquote>
<p style="direction:rtl">  1- هاناوارد، رئیس لانوناندکها.</p>
<p style="direction:rtl">  2- لانافورج، فرمانروای سیستم.</p>
<p style="direction:rtl">  3- منصورُشیا، معاون اول فرمانروا.</p>
<p style="direction:rtl">  4- رئیس ملک صادقهای سِتانیا.</p>
<p style="direction:rtl">  5- مدیر موقت حاملین حیات سِتانیا.</p>

<p style="direction:rtl">  6- رئیس پایان دهندگان سِتانیا.</p>
<p style="direction:rtl">  7- آدم اولیۀ سِتانیا، سرپرست مسئول پسران ماتریال.</p>
<p style="direction:rtl">  8- مدیر گروههای سرافیِ سِتانیا.</p>
<p style="direction:rtl">  9- رئیس کنترلگران فیزیکی سِتانیا.</p>
<p style="direction:rtl">  10- مدیر سرپرستان نیروی مورانشیای سیستم.</p>
<p style="direction:rtl">  11- مدیر موقت مخلوقات بینابینی سیستم.</p>
<p style="direction:rtl">  12- رئیس موقت گروه انسانهای فرازگرا.</p>
</blockquote>
<p style="direction:rtl">  این شورا هر چند وقت یکبار سه عضو را برای نمایندگی سیستم محلی در شورای عالی در ستاد مرکزی جهان انتخاب می&zwnj;نماید، اما این نمایندگی به واسطۀ شورش به حالت تعلیق در آمده است. سِتانیا اکنون در ستاد مرکزی جهان محلی یک ناظر دارد، اما از هنگام اعطای میکائیل، سیستم انتخاب ده عضو را برای پارلمان ایدنشیا از سر گرفته است.</p>
<div class="c1">
<h4 style="direction:rtl">4- بیست و چهار مشاور</h4></div>

<p style="direction:rtl">  ستاد مرکزی شورای مشورتی یورنشیا، بیست و چهار مشاور، در مرکز هفت دایرۀ مسکونی فرشتگان در جروسم واقع شده است. یوحنای مکاشف آنان را بیست و چهار رهبر روحانی نامیده است: &rdquo;و گرداگرد تخت بیست و چهار تخت قرار داشت و من دیدم بیست و چهار رهبر روحانی بر آن تختها نشسته بودند که لباسی سفید بر تن داشتند.&ldquo; تخت وسط این گروه، تخت قضاوت فرشتۀ اعظم است که ریاست را به عهده دارد، تخت فراخوانی رستاخیز رحمت و عدالت برای تمامی سِتانیا. این مسند قضاوت همیشه در جروسم بوده است، اما بیست و چهار جایگاه گرداگرد آن هزار و نهصد سال پیش بلافاصله پس از این که میکائیل مسیح به فرمانروایی کامل نبادان ارتقا یافت استقرار داده شدند. این بیست و چهار مشاور نمایندگان شخصی وی در جروسم هستند، و اختیار دارند پسر استاد را در کلیۀ اموری که به فراخوانیهای سِتانیا و بسیاری فازهای دیگر طرح فراز انسان در کرات منزوی سیستم مربوط می&zwnj;شود نمایندگی کنند. آنها نمایندگان برگزیده برای اجرای درخواستهای ویژۀ جبرئیل و فرامین فوق&zwnj;العادۀ میکائیل هستند.</p>
<p style="direction:rtl">  این بیست و چهار مشاور از میان هشت نژاد یورنشیا به خدمت گمارده شده&zwnj;اند، و آخرین نفرات این گروه در هنگام فراخوانی رستاخیزی میکائیل، هزار و نهصد سال پیش، گردآوری شدند. این شورای مشورتی یورنشیا از اعضای زیر تشکیل شده است:</p>
<blockquote>
<p style="direction:rtl">  1- <em>اُناگار</em>، ذهن استاد عصر پیش از پرنس سیاره&zwnj;ای که یاران خود را در پرستش &rdquo;اعطا کنندۀ جان&ldquo; هدایت نمود.</p>
<p style="direction:rtl">  2- <em>مَنسانت</em>، آموزگار بزرگ عصر بعد از پرنس سیاره&zwnj;ای در یورنشیا، که مردم خود را به ستایش &rdquo;نور بزرگ&ldquo; رهنمون گردید.</p>
<p style="direction:rtl">  3- <em>اُنامونالانتون</em>، یک رهبر زمانهای بسیار دور انسان سرخ و کسی که نژاد خود را از پرستش خدایان بسیار به ستایش &rdquo;روح بزرگ&ldquo; راهبری نمود.</p>
<p style="direction:rtl">  4- <em>اُرلاندُف</em>، یک شاهزادۀ انسانهای آبی و رهبر آنان در شناساندن الوهیت &rdquo;رئیس متعال&ldquo;.</p>
<p style="direction:rtl">  5-<em> پُرشونتا</em>، انسان خردمند نژاد منقرض نارنجی و رهبر این مردم در پرستش &rdquo;آموزگار بزرگ&ldquo;.</p>
<p style="direction:rtl">  6- <em>سینگلانگتون</em>، اولین فرد از انسانهای زرد که پرستش &rdquo;حقیقت یکتا&ldquo; به جای چند تا را به مردم خود آموزش داد و آنان را رهبری نمود. هزاران سال پیش انسان زرد خدای یگانه را می&zwnj;شناخت.</p>
<p style="direction:rtl">  7- <em>فَنتاد</em>، نجات دهندۀ انسانهای سبز از تاریکی و رهبر آنان در پرستش &rdquo;منبع یگانۀ حیات&ldquo;.</p>
<p style="direction:rtl">  8- <em>اُروانُن</em>، ارشاد کنندۀ نژادهای نیلی و رهبر آنان در خدمت &rdquo;خدای خدایان&ldquo; در گذشته.</p>
<p style="direction:rtl">  9- <em>آدم</em>، پدر سیاره&zwnj;ای بی&zwnj;اعتبار شده ولی اعادۀ حیثیت شدۀ یورنشیا، یک پسر ماتریال خداوند که به شکل جسم انسانی تنزل یافت، اما نجات یافت و متعاقباً به فرمان میکائیل به این مقام ارتقا یافت.</p>
<p style="direction:rtl">  10- <em>حوا</em>، مادر نژاد بنفش یورنشیا، که به همراه همسر خویش متحمل مجازات خطاکاری گردید و همچنین به همراه او اعادۀ حیثیت شد و مأموریت یافت با این گروه از بقا یافتگان انسانی خدمت نماید.</p>
<p style="direction:rtl">  11- <em>خنوخ</em>، اولین انسان یورنشیا که در طی حیات انسانی در جسم با تنظیم کنندۀ فکر پیوند یافت.</p>
<p style="direction:rtl">  12- <em>موسی</em>، نجات دهندۀ یک گروه بازمانده از نژاد از میان رفتۀ بنفش و برانگیزانندۀ احیای پرستش پدر جهانی تحت نام &rdquo;خدای اسرائیل&ldquo;.</p>
<p style="direction:rtl">  13-<em> ایلیا</em>، روانی با دستاوردهای برجستۀ معنوی در طول عصر بعد از پسر ماتریال که بدون مرگ به دنیای آن سو انتقال یافت.</p>
<p style="direction:rtl">  14- <em>ماکی ونتا ملک صادق</em>، تنها پسر این رسته که خود را به نژادهای یورنشیا اعطا نمود. او در حالی که هنوز به عنوان یک ملک صادق به شمار می&zwnj;رود &rdquo;برای همیشه یک خادم والامرتبه&zwnj;ها&ldquo; شده است. او که در ایام ابراهیم در شکل جسم انسانی در سالیم در یورنشیا موقتاً اقامت داشت، برای ابد کار خدمت به عنوان یک صعود کنندۀ انسانی را به عهده گرفته است. این ملک صادق اخیراً به عنوان قائم مقام پرنس سیاره&zwnj;ای یورنشیا اعلام گشته است. ستاد مرکزی او در جروسم است و اختیار دارد از سوی میکائیل که در واقع پرنس سیاره&zwnj;ای دنیایی است که اعطای نهایی خود را به شکل انسانی در آن تجربه نمود، عمل نماید. با این وجود، یورنشیا هنوز به وسیلۀ فرمانداران کل مقیم، اعضای بیست و چهار مشاور که به طور پی در پی آمدند، سرپرستی می&zwnj;شود.</p>
<p style="direction:rtl">  15- <em>یحیی تعمید دهنده</em>، پیش قراول مأموریت میکائیل در یورنشیا و، در جسم، خویشاوند دور پسر انسان.</p>
<p style="direction:rtl">  16- <em>1-2-3 اولین</em>، رهبر مخلوقات بینابینی وفادار در خدمت جبرئیل در هنگام خیانت کلیگسشیا که بلافاصله بعد از ورود میکائیل به حاکمیت بی&zwnj;قید و شرط به وسیلۀ او به این مقام ارتقا یافت.</p>
</blockquote>
<p style="direction:rtl">  این شخصیتهای برگزیده بنا به درخواست جبرئیل در حال حاضر از شرکت در جریان صعود معاف هستند، و اصلاً نمی&zwnj;دانیم که چه مدت در این مقام خدمت خواهند کرد.</p>
<p style="direction:rtl">  جایگاههای شمارۀ 17، 18، 19 و 20 به طور دائم اشغال نشده&zwnj;اند. آنها موقتاً با رضایت تمام شانزده عضو دائم پر می&zwnj;شوند، و برای مأموریتهای بعدی انسانهای فرازگرا از عصر کنونی بعد از اعطای پسر در یورنشیا باز نگاهداشته شده&zwnj;اند.</p>
<p style="direction:rtl">  شماره&zwnj;های 21، 22، 23 و 24 نیز در حالی که برای آموزگاران بزرگ اعصار دیگر و متعاقب که بدون شک به دنبال عصر کنونی خواهند آمد حفظ شده&zwnj;اند، به همین ترتیب موقتاً پر شده&zwnj;اند. ادوار پسران مجیستریال و پسران آموزگار و اعصار نور و حیات صرف نظر از دیدارهای غیرمنتظرۀ پسران الهی که ممکن است رخ دهند یا ندهند، انتظار می&zwnj;رود در یورنشیا وقوع یابند.</p>
<div class="c1">
<h4 style="direction:rtl">5- پسران ماتریال</h4></div>

<p style="direction:rtl">  ستاد مرکزی تقسیم&zwnj;بندیهای بزرگ حیات آسمانی و مناطق عظیم تخصیص یافتۀ آن در جروسِم است و شامل انواع گوناگون پسران الهی، ارواح والا، ابرفرشتگان، فرشتگان، و مخلوقات بینابینی می&zwnj;شود. اقامتگاه مرکزی این ناحیۀ شگفت&zwnj;انگیز معبد اصلی پسران ماتریال است.</p>
<p style="direction:rtl">  قلمرو آدمها مرکز جذب تمامی تازه ورودها به جروسم است. این یک منطقۀ عظیم است که شامل هزار مرکز است، گر چه هر خانوادۀ پسران و دختران ماتریال تا زمان رهسپاری اعضای خود برای خدمت در کرات تکاملی فضا یا تا هنگام آغاز دوران صعود به بهشت در زمین و منزل خود زندگی می&zwnj;کند.</p>
<p style="direction:rtl">  این پسران ماتریال بالاترین نوع موجودات تولید مثل کنندۀ دارای جنسیت هستند که در کرات آموزشی جهانهای در حال تکامل یافت می&zwnj;شوند. و آنها واقعاً مادی هستند؛ حتی آدمها و حواهای سیاره&zwnj;ای به طور آشکار برای نژادهای انسانی کرات مسکونی قابل رویت می&zwnj;باشند. این پسران ماتریال آخرین اتصال و حلقۀ فیزیکی در زنجیر شخصیتهایی هستند که از الوهیت و کمال در بالا تا انسانیت و وجود مادی در پایین امتداد می&zwnj;یابند. این پسران برای کرات مسکونی یک واسطۀ متقابلاً قابل تماس میان پرنس سیاره&zwnj;ای نامرئی و مخلوقات مادی عالم فراهم می&zwnj;سازند.</p>
<p style="direction:rtl">  در آخرین ثبت هزاره&zwnj;ای سلوینگتون در نبادان 161٫432٫840 پسر و دختر ماتریال دارای وضعیت شهروندی در پایتخت سیستمهای محلی ثبت شده بودند. تعداد پسران ماتریال در سیستمهای مختلف متفاوت است، و بر تعداد آنها دائماً از طریق تولید مثل طبیعی افزوده می&zwnj;شود. آنها در کاربرد کارکردهای تولید مثلی خود تماماً از طریق میل شخصی شخصیتهای تماس گیرنده هدایت نمی&zwnj;شوند، بلکه همچنین به وسیلۀ گروههای مسئول بالاتر و شوراهای مشورتی.</p>
<p style="direction:rtl">  این پسران و دختران ماتریال ساکنان دائمی جروسم و کرات مربوط به آن هستند. آنها مناطق وسیعی را در جروسم اشغال می&zwnj;کنند و آزادانه در مدیریت محلی کرۀ پایتخت شرکت می&zwnj;کنند و عملاً کلیۀ امور روزمره را با کمک بینابینیها و فرازگرایان سرپرستی می&zwnj;کنند.</p>
<p style="direction:rtl">  در جروسم این پسران تولید مثل کننده اجازه دارند ایده&zwnj;آلهای حکومت بر خود را به شیوۀ ملک صادقها بیازمایند، و آنها دارند به یک نوع جامعۀ بسیار بالا دست می&zwnj;یابند. رسته&zwnj;های بالاتر فرزندی از کارکردهای وتو در آن قلمرو برخوردارند، اما تقریباً از هر نظر آدمهای جروسم از طریق رأی عمومی و دولت نماینده بر خود حکومت می&zwnj;کنند. آنها امیدوارند زمانی عملاً خود مختاری کامل به آنان اعطا گردد.</p>
<p style="direction:rtl">  ویژگی خدمت پسران ماتریال عمدتاً از طریق سنین آنان تعیین می&zwnj;شود. آنها در حالی که برای پذیرش در دانشگاه ملک صادقِ سلوینگتون واجد شرایط نیستند &mdash; از آنجا که مادی هستند و بر حسب معمول به سیارات مشخصی محدود هستند &mdash; با این وجود، ملک صادقها هیئتی توانمند از استادان در ستاد مرکزی هر سیستم برای آموزش نسلهای جوانتر پسران ماتریال حفظ می&zwnj;کنند. سیستمهای تحصیلی و معنویِ آموزشی که برای پرورش پسران و دختران ماتریال جوانتر فراهم می&zwnj;شود، اوج کمال در گستره، تکنیک، و قابلیت استفاده می&zwnj;باشند.</p>
<div class="c1">
<h4 style="direction:rtl">6- آموزش فرازگرایان توسط نوع آدم</h4></div>

<p style="direction:rtl">  پسران و دختران ماتریال به همراه فرزندانشان صحنه&zwnj;ای تماشایی و جالب توجه عرضه می&zwnj;دارند که هرگز از تحریک کنجکاوی و جلب توجه کلیۀ انسانهای فرازگرا باز نمی&zwnj;ماند. آنها آنقدر شبیه نژادهای مادی جنسیت&zwnj;دار خود شما هستند که شما هر دو علایق فراوان مشترکی برای مبادلۀ افکار خود و اشغال ایام تماس برادرانه&zwnj;تان می&zwnj;یابید.</p>
<p style="direction:rtl">  بقا یافتگان انسانی برای مشاهده و مطالعۀ زیستگاههای حیات و رفتار این مخلوقات برتر نیمه فیزیکیِ دارای جنسیت بخش عمدۀ وقت فراغت خویش را در پایتخت سیستم می&zwnj;گذرانند، زیرا این شهروندان جروسم از وقتی که در کرۀ ستاد مرکزی به شهروندی دست می&zwnj;یابند تا هنگامی که به مقصد ایدنشیا رهسپار می&zwnj;شوند، ضامنان و آموزگاران بلافصل بقا یافتگان انسانی هستند.</p>
<p style="direction:rtl">  در هفت کرات قصر به انسانهای فرازگرا فرصتهای مکفی برای جبران کلیۀ محرومیتهای تجربی که در کرات منشأ خویش متحمل گردیدند داده خواهد شد؛ محرومیتهایی که به سبب توارث، محیط، یا خاتمۀ نابهنگام و نافرجام دوران زندگی در جسم پدید آمده است. این از هر نظر واقعیت دارد، به جز در زندگی جنسی انسانی و تنظیمات ملازم با آن. هزاران انسان بدون این که خصوصاً از انضباط ناشی از روابط نسبتاً عادی جنسی در کرات بومی خویش بهره&zwnj;مند گردند به کرات قصر می&zwnj;رسند. تجربۀ کرات قصر می&zwnj;تواند فرصت اندکی برای جبران این محرومیتهای بسیار شخصی فراهم سازد. تجربۀ جنسی از نظر فیزیکی برای این فرازگرایان سپری شده است، اما این انسانهای از نظر جنسی کمبوددار، در ارتباط نزدیک با پسران و دختران ماتریال، هم به طور فردی و هم به عنوان اعضای خانواده&zwnj;های آنان، قادر می&zwnj;شوند جوانب اجتماعی، عقلانی، احساسی، و معنوی کمبود خود را جبران نمایند. بدین ترتیب به کلیۀ آن انسانهایی که شرایط یا قضاوت بد، آنان را از فواید ارتباط سودمند جنسی در کرات تکاملی محروم ساخت، اینجا در پایتخت سیستمها فرصت کامل داده می&zwnj;شود تا این تجارب ضروری انسانی را در ارتباط نزدیک و مهر&zwnj;آمیز با مخلوقات عالی دارای جنسیت از نوع آدم که در پایتخت سیستمها اقامت دائم دارند، به دست آورند.</p>
<p style="direction:rtl">  هیچ انسان بقا یابنده، بینابینی، یا سرافیم نمی&zwnj;تواند بدون گذار از آن تجربۀ متعالیِ دستیابی به رابطۀ پدر و مادری با یک کودک در حال تکامل کرات یا تجربۀ دیگری که با آن قابل قیاس و برابر باشد، به بهشت صعود کند، به پدر دست یابد، و به سپاه نهایت بپیوندد. رابطۀ فرزند و پدر - مادر برای برداشت ضروری از پدر جهانی و فرزندان جهانی او اساسی است. از این رو چنین تجربه&zwnj;ای برای آموزش تجربی کلیۀ فرازگرایان ضروری می&zwnj;شود.</p>
<p style="direction:rtl">  مخلوقات فراز یابندۀ بینابینی و سرافیم تکاملی، در ارتباط با پسران و دختران ماتریال ستاد مرکزی سیستم، باید از میان این تجربۀ پدر و مادر شدن عبور نمایند. از این رو این فرازگرایان غیرتولید مثل کننده، تجربۀ پدر و مادر بودن را از طریق یاری رساندن به آدمها و حواهای جروسم در پرورش و آموزش فرزندان آنان به دست می&zwnj;آورند.</p>
<p style="direction:rtl">  کلیۀ بقا یافتگان انسانی که پدر و مادر شدن را در کرات تکاملی تجربه نکرده&zwnj;اند، ضمن این که به طور موقت در منازل پسران ماتریال جروسم اقامت دارند، به عنوان یاران پدر و مادری این پدران و مادران خارق&zwnj;العاده، باید همچنین این آموزش ضروری را به دست آورند. این امر به جز در مورد انسانهایی که توانسته&zwnj;اند کمبودهای خود را در مهد کودک سیستم جبران نمایند، صادق است. مهد کودک سیستم در اولین کرۀ انتقالی - فرهنگی جروسم واقع شده است.</p>
<p style="direction:rtl">  این مهد کودک مراقبت سِتانیا توسط برخی شخصیتهای مورانشیا در کرۀ پایان دهندگان اداره می&zwnj;شود. نیمی از سیاره به این کار پرورش کودک اختصاص دارد. اینجا برخی کودکان انسانهای بقا یافته مثل آن فرزندانی که پیش از نیل به وضعیت روحی به عنوان شخص، در کرات تکاملی جان خود را از دست دادند، پذیرفته شده و دوباره مونتاژ می&zwnj;شوند. صعود هر کدام از والدین طبیعی این کودک انسانی کرات تضمین می&zwnj;کند که او در سیارۀ پایان دهندگان سیستم تجدید شخصیت خواهد شد و در آنجا اجازه خواهد یافت از طریق انتخاب آزادانۀ متعاقب نشان دهد که آیا دنبال نمودن مسیر پدرانه و مادرانۀ صعود انسانی را بر خواهد گزید یا نه. در اینجا کودکان مثل کرۀ زادگاه خویش ظاهر خواهند گشت، به جز فقدان تمایز جنسی. بعد از تجربۀ زندگی در کرات مسکونی، هیچ تولید مثلی از نوع انسانی وجود ندارد.</p>
<p style="direction:rtl">  دانشجویان کرات قصر که یک فرزند یا بیشتر در مهد کودک مراقبتی در کرۀ پایان دهندگان دارند و در تجربۀ ضروری پدرانه و مادرانه دچار نقصان هستند، می&zwnj;توانند برای یک اجازه نامۀ ملک صادق تقاضا نمایند. این اجازه نامه موجب انتقال موقت آنان از مسئولیتهای فراز در کرات قصر به کرۀ پایان دهندگان می&zwnj;شود. در آنجا به آنها این فرصت داده خواهد شد که به عنوان والدین دستیار برای فرزندان خود و فرزندان دیگر عمل نمایند. این معاضدت خدمت پدرانه و مادرانه می&zwnj;تواند بعداً در جروسم به عنوان انجام نیمی از آموزشی که این فرازگرایان در خانواده&zwnj;های پسران و دختران ماتریال موظف به پذیرش آن هستند معتبر شناخته شود.</p>
<p style="direction:rtl">  خود مهد کودک مراقبتی توسط هزار زوج پسر و دختر ماتریال، داوطلبانی از اقامتگاه متعلق به رستۀ آنها در جروسم، تحت سرپرستی قرار می&zwnj;گیرد. آنها بلافاصله توسط حدوداً تعداد برابری از گروههای پدرانه و مادرانۀ داوطلب میدسونایت که در اینجا توقف می&zwnj;کنند تا در مسیر خود از کرۀ میدسونایت سِتانیا به مقصد نامکشوف در کرات ویژۀ قرارگاه خود در میان کرات پایان دهندگان سلوینگتون این خدمت را ارائه دهند یاری می&zwnj;شوند.</p>
<div class="c1">
<h4 style="direction:rtl">7- مدارس ملک صادق</h4></div>

<p style="direction:rtl">  ملک صادقها مدیران آن گروه بزرگ از آموزگاران &mdash; مخلوقات ارادی و سایرین که بخشاً معنویت یافته&zwnj;اند &mdash; می&zwnj;باشند که در جروسم و کرات مربوط به آن و خصوصاً در هفت کرات قصر به گونه&zwnj;ای بسیار قابل قبول عمل می&zwnj;کنند. اینها سیارات حراست هستند و آن انسانهایی که در طول زندگی در جسم نمی&zwnj;توانند با تنظیم کنندگان ساکن در خود پیوند یابند در شکل موقت در آنها توانبخشی می&zwnj;شوند تا کمک بیشتری دریافت کنند و از فرصت تمدید شده برای ادامۀ تلاشهای خود برای نیل معنوی بهره&zwnj;مند گردند؛ آن تلاشهایی که به طور زودرس به وسیلۀ مرگ دچار وقفه شدند. یا اگر به هر دلیل دیگری از نقص ارثی، محیط نامساعد، یا شرایط ناگوار، این نیل به روح تکمیل نشد، به هر دلیل که باشد، تمامی آنهایی که مقصود نیک داشته باشند و در روح ارزشمند باشند، خود را به صورت خودشان در سیاراتِ ادامه&zwnj;دار می&zwnj;یابند. در آنجا آنها باید یاد گیرند که در عوامل حیاتی دوران زندگانی جاودانه خبره شوند و از ویژگیهایی برخوردار گردند که در طول دوران حیات در جسم به دست نیاوردند، یا نتوانستند به دست آورند.</p>
<p style="direction:rtl">  ستارگان تابناک عصر (و همردیفان نام برده نشدۀ آنان) در مراکز گوناگون آموزشی جهان و نیز مراکزی که ملک صادقها مسئولیت آن را به عهده می&zwnj;گیرند مکرراً به عنوان آموزگار خدمت می&zwnj;کنند. پسران آموزگار تثلیث نیز تشریک مساعی می&zwnj;کنند، و آثاری از کمال بهشت را برای این مدارس آموزشی پیشرو آشکار می&zwnj;سازند. اما کلیۀ این فعالیتها منحصراً به پیشرفت انسانهای فرازگرا تخصیص ندارند. بسیاری به طور برابر به آموزش پیشرفتۀ شخصیتهای بومی روحی نبادان اشتغال دارند.</p>
<p style="direction:rtl">  پسران ملک صادق مدیریت بیش از سی مرکز آموزشی مختلف را در جروسم به عهده دارند. این مدارس آموزشی با کالج ارزیابی خود آغاز شده و با مدارس شهروندی جروسم پایان می&zwnj;یابند، جایی که پسران و دختران ماتریال به ملک صادقها و سایرین می&zwnj;پیوندند تا در تلاش والای آنان بقا یافتگان انسانی را برای پذیرش مسئولیتهای بالای دولت نماینده از صلاحیت برخوردار سازند. سراسر جهان روی طرح <em>نمایندگی</em> سازمان یافته است و اداره می&zwnj;شود. دولت نماینده، ایده&zwnj;آل الهیِ حکومت بر خود در میان موجوداتِ ناکامل است.</p>
<p style="direction:rtl">  هر یکصد سال به وقت زمان جهان، هر سیستم ده نمایندۀ خود را انتخاب می&zwnj;کند تا در مجالس قانونگذاری کوکبه تشکیل جلسه دهند. آنها به وسیلۀ شورای یکهزار نفرۀ جروسم برگزیده می&zwnj;شوند. این یک جمع انتخابی است که مسئولیت نمایندگی گروههای سیستم در کلیۀ این امور نمایندگی یا انتصاب را به عهده دارد. کلیۀ نمایندگان یا سایر وکلا به وسیلۀ شورای یکهزار نفرۀ انتخاب کنندگان برگزیده می&zwnj;شوند، و باید فارغ&zwnj;التحصیلان بالاترین مدرسۀ کالج مدیریت ملک صادق باشند، همانطور که کلیۀ آن کسانی که این گروه یکهزار نفرۀ انتخاب کننده را تشکیل می&zwnj;دهند، چنین هستند. این مدرسه توسط ملک صادقها که اخیراً به وسیلۀ پایان دهندگان یاری می&zwnj;شوند، شکوفا می&zwnj;گردد.</p>
<p style="direction:rtl">  گروههای انتخابی زیادی در جروسم وجود دارند، و هرچند وقت یکبار به وسیلۀ سه رستۀ شهروندی برای کسب مسئولیت به آنان رأی داده می&zwnj;شود: پسران و دختران ماتریال، سرافیمها و همکاران آنان، از جمله مخلوقات بینابینی، و انسانهای فرازگرا. یک کاندیدا برای دریافت افتخار نامزدی نمایندگی باید از مدارس مدیریت ملک صادق پذیرش لازم را دریافت کند.</p>
<p style="direction:rtl">  حق رأی در میان این سه گروه شهروندی در جروسم عمومی است، اما رأی مطابق برخورداریِ شخصیِ موتا &mdash; خرد مورانشیا &mdash; که به رسمیت شناخته شده و به طور شایسته ثبت گردیده، به طور ناهمسان داده می&zwnj;شود. رأیِ ریخته شده در یک انتخابات جروسم توسط هر شخصیت ارزشی بالغ بر یک تا هزار رأی را دارا می&zwnj;باشد. شهروندان جروسم از این رو مطابق دستیابی آنان به موتا طبقه&zwnj;بندی می&zwnj;شوند.</p>
<p style="direction:rtl">  هر چندگاه یکبار شهروندان جروسم خود را به آزمونگران ملک صادق معرفی می&zwnj;کنند، که نیل آنان را به خرد مورانشیا تصدیق &zwnj;کنند. آنها سپس نزد گروه سنجش ستارگان تابناک عصر یا برگزیدگان آنان می&zwnj;روند، که درجۀ بینش روحی آنان را تأیید &zwnj;کنند. در مرحلۀ بعد آنها در حضور بیست و چهار مشاور و همکاران آنها ظاهر می&zwnj;شوند، که پیرامون وضعیت دستیابی تجربی آنان به اجتماعی شدن نظر &zwnj;دهند. سپس این سه عامل به سرپرستان ثبت شهروندی دولت نماینده انتقال می&zwnj;یابد و آنان به سرعت وضعیت موتا را محاسبه نموده و مطابق آن شایستگی برای رأی دادن را مقرر می&zwnj;دارند.</p>
<p style="direction:rtl">  انسانهای فرازگرا، به ویژه آنان که در یگانه ساختن شخصیتشان در سطوح جدید مورانشیا کند هستند، تحت سرپرستی ملک صادقها توسط پسران ماتریال پذیرفته می&zwnj;شوند و تحت آموزشی فشرده که برای برطرف ساختن این کاستیها طراحی شده قرار می&zwnj;گیرند. هیچ انسان فرازگرا به قصد دوران زندگانی اجتماعی فراگیرتر و متنوع&zwnj;تر ستاد مرکزی سیستم را ترک نمی&zwnj;کند، تا این که پسران ماتریال دستیابی آنان را به شخصیت موتا تصدیق کنند؛ فردیتی که ترکیبی از وجود کمال یافتۀ انسانی در ارتباط تجربی با دوران شکوفا شدۀ زندگانی مورانشیا است، و هر دو اینها با کنترل فراگیر معنوی تنظیم کنندۀ فکر به طور شایسته در هم آمیخته&zwnj;اند.</p>
<p style="direction:rtl">  [ارائه شده توسط یک ملک صادق که موقتاً در یورنشیا در مأموریت است.]</p>
</body>
</html>
