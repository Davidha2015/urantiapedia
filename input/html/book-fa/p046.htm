<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 46 - ستاد مرکزی سیستم محلی</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">&#1606;&#1587;&#1582;&#1728; &#1662;&#1740;&#1588;&#1606;&#1608;&#1740;&#1587;</span></h1>
</div>
 <div class="c1">
 <h1 style="direction:rtl">مقالۀ 46</h1>
</div>
<div class="c1">
<h4 style="direction:rtl">ستاد مرکزی سیستم محلی</h4>
</div>

<p style="direction:rtl">  جروسم، ستاد مرکزی سِتانیا، یک پایتخت متوسط یک سیستم محلی است، و صرف نظر از بی&zwnj;قاعدگیهای بیشمار که سبب آن شورش لوسیفر و اعطای میکائیل در یورنشیا بود، نمونه&zwnj;ای از کرات مشابه است. سیستم محلی شما از میان تجاربی طوفانی عبور نموده است، اما در حال حاضر به کارآمدترین صورت اداره می&zwnj;شود، و با گذشت اعصار، پیامدهای تفرقه به کندی اما با قطعیت ریشه&zwnj;کن می&zwnj;شوند. نظم و نیکخواهی در حال بازگشت است و شرایط در جروسم به وضعیت آسمانی روایات شما بیشتر و بیشتر نزدیک می&zwnj;شود، زیرا ستاد مرکزی سیستم به راستی بهشتی است که توسط اکثریت ایمانداران مذهبی قرن بیستم مجسم شده است.</p>
<div class="c1">
<h4 style="direction:rtl">1- سیمای فیزیکی جروسم</h4></div>

<p style="direction:rtl">  جروسم به یکهزار بخش عرضی و ده هزار منطقۀ طولی تقسیم شده است. کره دارای هفت پایتخت اصلی و هفتاد مرکز فرعی اداری است. هفت پایتخت منطقه&zwnj;ای درگیر فعالیتهای متنوعند، و فرمانروای سیستم حداقل سالی یکبار در هر یک حضور می&zwnj;یابد.</p>
<p style="direction:rtl">  مایل استاندارد جروسم حدوداً برابر با هفت مایل یورنشیا است. وزن استاندارد، &rdquo;گریدَنت&ldquo;، روی سیستم اعشار از آلتیمتان کامل بنا شده است و نمایانگر تقریباً ده اونس وزن شما است. روز سِتانیا برابر با سه روز منهای یک ساعت، چهار دقیقه، و پانزده ثانیه به وقت یورنشیا است. این زمان گردش محوری جروسم است. سال سیستم شامل یکصد روز جروسم است. زمان سیستم به وسیلۀ کرونولدِکهای استاد اعلام می&zwnj;شود.</p>
<p style="direction:rtl">  انرژی جروسم به طول عالی کنترل می&zwnj;شود و در کانالهای منطقه&zwnj;ای که مستقیماً از شارژهای انرژی فضا تغذیه می&zwnj;شوند و به طور ماهرانه توسط کنترلگران استاد فیزیکی اداره می&zwnj;شوند، به دور کره در گردش است. مقاومت طبیعی در برابر عبور این انرژیها از میان کانالهای فیزیکی هدایت، گرمای مورد نیاز را برای تولید دمای معتدل جروسم به وجود می&zwnj;آورد. درجۀ حرارت طی مدت نور کامل در حدود 70 درجۀ فارنهایت نگاه داشته می&zwnj;شود، در حالی که در طول زمان کاهش نور به اندکی کمتر از 50 درجه تنزل می&zwnj;یابد.</p>
<p style="direction:rtl">  فهم سیستم روشنایی جروسم نباید برای شما زیاد مشکل باشد. هیچ شب و روز، و هیچ فصل گرما و سرما وجود ندارد. تبدیل کنندگان نیرو یکصد هزار مرکز را تحت سرپرستی دارند. انرژیهای رقیق شده از این مراکز به سوی بالا به میان اتمسفر سیاره افکنده می&zwnj;شوند و دستخوش تغییرات مشخصی می&zwnj;شوند، تا این که به سقف هوای الکتریکی کره می&zwnj;رسند، و سپس این انرژیها به صورت یک نور ملایم، از صافی عبور کرده، و یکنواخت، در حدود شدت نور خورشید یورنشیا، هنگامی که خورشید در ساعت ده صبح در آسمان در حال درخشش است به سوی پایین منعکس می&zwnj;شوند.</p>
<p style="direction:rtl">  تحت چنین شرایط روشنایی دهی، پرتوهای نور به نظر نمی&zwnj;رسد از یک نقطه بیایند. آنها درست از آسمان تابیده می&zwnj;شوند و از جهات مختلف فضا به طور یکسان ساطع می&zwnj;شوند. این نور بسیار شبیه نور طبیعی آفتاب است به جز این که از گرمای بسیار کمتری برخوردار است. بدین ترتیب مشخص خواهد &zwnj;شد که این کرات ستاد مرکزی در فضا نورانی نیستند. اگر جروسم بسیار نزدیک به یورنشیا بود، مرئی نمی&zwnj;بود.</p>
<p style="direction:rtl">  گازهایی که این انرژی - نور را از یونسفر فوقانی جروسم به زمین منعکس می&zwnj;کنند بسیار شبیه گازهای کمربند فوقانی هوای یورنشیا هستند که به پدیدۀ شفق موسوم به نورهای شمالی شما مربوطند، گر چه اینها به واسطۀ علل متفاوتی ایجاد می&zwnj;شوند. در یورنشیا همین حفاظ گازی است که از فرار امواج پخش زمینی ممانعت می&zwnj;کند و هنگامی که در پرواز مستقیمشان به سوی بیرون به این کمربند گازی برخورد می&zwnj;کنند آنان را به سوی زمین منعکس می&zwnj;سازد. بدین ترتیب امواج منتشره، همینطور که در میان هوا در گرداگرد کرۀ شما حرکت می&zwnj;کنند، در نزدیکی سطح نگاه داشته می&zwnj;شوند.</p>
<p style="direction:rtl">  این روشنایی کره طی هفتاد و پنج در صد روز جروسم به طور یکنواخت حفظ می&zwnj;شود، و سپس به طور تدریجی از شدت نور کاسته می&zwnj;شود تا این که در لحظۀ حداقل روشنایی، نور در حد ماه کامل شما در یک شب صاف می&zwnj;شود. این وقت سکوت برای تمامی جروسم است. در طول این زمان استراحت و توانبخشی فقط ایستگاههای دریافت پخش مشغول به کار هستند.</p>
<p style="direction:rtl">  جروسم از چندین خورشید نزدیک نور ضعیف دریافت می&zwnj;کند &mdash; یک نوع نور تابناک ستاره&zwnj;ای &mdash; اما به آنان وابسته نیست. کراتی نظیر جروسم در معرض بی&zwnj;ثباتی اختلالات خورشیدی قرار ندارند، و با مشکل یک خورشید در حال سردی یا مرگ نیز مواجه نیستند.</p>
<p style="direction:rtl">  هفت کرات انتقالی مطالعه و چهل و نه اقمار آنان از طریق تکنیک جروسم گرما یافته، روشنایی دریافت نموده، انرژی گرفته، و آبیاری می&zwnj;شوند.</p>
<div class="c1">
<h4 style="direction:rtl">2- نمای فیزیکی جروسم</h4></div>

<p style="direction:rtl">  در جروسم شما دلتان برای رشته کوههای ناهموار یورنشیا و سایر کرات تکاملی تنگ خواهد شد، زیرا نه زمین لرزه&zwnj;ای وجود دارد و نه بارانی، اما شما از کوهسارهای زیبا و سایر تنوعات بی&zwnj;نظیر جغرافیایی و مناظر طبیعی لذت خواهید برد. مناطق عظیم جروسم در یک &rdquo;حالت طبیعی&ldquo; حفظ شده&zwnj;اند، و عظمت این نواحی کاملاً فراتر از توان تخیل بشری است.</p>
<p style="direction:rtl">  هزاران هزار دریاچۀ کوچک وجود دارند، اما از رودخانه&zwnj;های متلاطم یا اقیانوسهای پهناور خبری نیست. بارش باران وجود ندارد و از طوفانها یا کولاکها در هیچیک از کرات معماری شده اثری نیست، اما در طول پایین&zwnj;ترین درجۀ حرارت که همزمان با کاهش نور صورت می&zwnj;گیرد، رطوبت به طور روزانه نشست می&zwnj;کند. (نقطۀ شبنم در یک کرۀ سه گازه بیشتر از یک سیارۀ دو گازه مثل یورنشیا است.) حیات فیزیکی گیاهی و دنیای مورانشیای چیزهای زنده هر دو مستلزم آب هستند، اما این عمدتاً از طریق سیستم زیرخاکی گردشی که در سرتاسر کره حتی تا نوک کوهسارها گسترش دارد تأمین می&zwnj;شود. این سیستم آبی تماماً در زیر سطح قرار ندارد، زیرا کانالهای بسیاری هستند که دریاچه&zwnj;های زلال جروسم را به هم متصل می&zwnj;سازند.</p>
<p style="direction:rtl">  اتمسفر جروسم یک مخلوط سه گازه است. این هوا بسیار شبیه هوای یورنشیا است، به اضافۀ گازی که برای تنفس نوع مورانشیایی حیات تطبیق داده شده است. این گاز سوم به هیچ وجه برای هوای تنفسی انواع مادی حیوانات یا گیاهان نامناسب نیست.</p>
<p style="direction:rtl">  سیستم ترابری به جریانات در حال گردش حرکت انرژی متصل است. این جریانات اصلی انرژی در فواصل ده مایلی واقع شده&zwnj;اند. موجودات مادی سیاره از طریق تنظیم مکانیسمهای فیزیکی می&zwnj;توانند با سرعتی که از دو تا پانصد مایل در ساعت متغیر است حرکت کنند. پرندگان حمل و نقل در حدود یکصد مایل در ساعت پرواز می&zwnj;کنند. مکانیسمهای هوایی پسران ماتریال در حدود پانصد مایل در ساعت حرکت می&zwnj;کنند. موجودات مادی و موجودات دوران اولیۀ مورانشیا باید این وسایل مکانیکی ترابری را به کار گیرند، اما شخصیتهای روحی از طریق پیوند با نیروهای برتر و منابع روحی انرژی حرکت می&zwnj;کنند.</p>
<p style="direction:rtl">  جروسم و کرات مربوط به آن از ده بخش استاندارد حیات فیزیکی که ویژگی کرات معماری شدۀ نبادان می&zwnj;باشد برخوردارند. و چون هیچ تکامل ارگانیکی در جروسم وجود ندارد، هیچ شکل متضاد حیات، هیچ پیکاری برای وجود، هیچ بقای اصلح، وجود ندارد. به عبارت دیگر یک انطباق خلاق وجود دارد که حاکی از زیبایی، توازن، و کمال کرات جاودانۀ جهان مرکزی و الهی است. و در تمامی این کمال خلاق، شگفت&zwnj;انگیزترین اختلاط حیات فیزیکی و مورانشیا وجود دارد که توسط هنروران سماوی و همکاران آنان به گونه&zwnj;ای هنرمندانه جلوه&zwnj;گر شده است.</p>
<p style="direction:rtl">  جروسم در واقع یک پیش مزۀ شکوه و عظمت بهشت است. اما شما هرگز نمی&zwnj;توانید با هیچ توصیف به کار گرفته شده، نسبت به دستیابی به ایده&zwnj;ای مکفی از این کرات معماری شدۀ پرشکوه امیدوار باشید. چیزهای بسیار اندکی با آنچه که در کرۀ شما وجود دارد قابل مقایسه&zwnj;اند، و حتی در آن صورت چیزهای جروسم آنقدر از چیزهای یورنشیا برترند که مقایسه تقریباً پوچ و بی&zwnj;معنی است. تا هنگامی که شما عملاً به جروسم وارد شوید، به سختی می&zwnj;توانید چیزی شبیه به یک درک واقعی از کرات آسمانی به دست آورید، اما در زمانی نه چندان دور در آینده تجربۀ آمدن شما به پایتخت سیستم با ورودتان به کرات دوردست&zwnj;تر آموزشی جهان، ابرجهان، و هاونا که زمانی تحقق خواهد یافت، مقایسه خواهد شد.</p>
<p style="direction:rtl">  منطقۀ تولید یا لابراتوار جروسم یک زمین پهناور است که مردم یورنشیا به سختی آن را خواهند شناخت، زیرا هیچ دودکشی ندارد. با این وجود، یک ساختار پیچیدۀ مادی تولیدی به این کرات ویژه مربوط است، و یک کمال تکنیک مکانیکی و پیشرفت فیزیکی وجود دارد که مجرب&zwnj;ترین شیمیدانها و مخترعین شما را شگفت زده و حتی غرق در حیرت می&zwnj;سازد. درنگ کنید تا ملاحظه کنید که این اولین کرۀ اقامت در مسیر سفر به بهشت بسیار مادی&zwnj;تر است تا روحی. در سراسر دوران سکونت شما در جروسم و کرات دوران گذار آن، شما بسیار به حیات زمینی چیزهای مادیتان نزدیکترید تا حیات بعدی وجود پیشروندۀ روحی&zwnj;تان.</p>
<p style="direction:rtl">  کوه سراف، مرتفع&zwnj;ترین بلندی در جروسم، تقریباً پانزده هزار فوت ارتفاع دارد، و نقطۀ خروج برای تمامی سرافیمهای حمل و نقل است. در فراهم ساختن انرژی اولیه برای گریز از جاذبۀ سیاره و چیره شدن بر مقاومت هوا وسایل مکانیکی بیشماری مورد استفاده قرار می&zwnj;گیرند. در هر سه ثانیه به وقت یورنشیا در سراسر زمان روشنایی و گاهی اوقات تا دیر وقت طی مدت کاهش نور یک فرشتۀ حمل و نقل سراف عزیمت می&zwnj;کند. مسافران با سرعتی در حدود بیست و پنج مایل استاندارد در هر ثانیه به وقت یورنشیا خیز برمی&zwnj;دارند، و به سرعت استاندارد نمی&zwnj;رسند تا این که بیش از دو هزار مایل از جروسم دور شده باشند.</p>
<p style="direction:rtl">  مسافران به میدان کریستال، دریای موسوم به بلور، می&zwnj;رسند. در اطراف این منطقه ایستگاههای دریافت برای رسته&zwnj;های گوناگون موجوداتی که از طریق حمل و نقل سرافی فضا پیمایی می&zwnj;کنند قرار دارند. در نزدیکی ایستگاه دریافتِ کریستال قطبی برای دانشجویان دیدارگر، شما می&zwnj;توانید از رصدخانۀ مرواریدی بالا رفته و نقشۀ برجستۀ عظیم تمامی سیارۀ ستاد مرکزی را تماشا کنید.</p>
<div class="c1">
<h4 style="direction:rtl">3- پخش برنامه&zwnj;های جروسم</h4></div>

<p style="direction:rtl">  پخش برنامه&zwnj;های ابرجهان و بهشت - هاونا در ارتباط با سلوینگتون و از طریق تکنیکی که کریستال قطبی، دریای بلور، را به کار می&zwnj;گیرد، در جروسم دریافت می&zwnj;شوند. اضافه بر تدارکات برای دریافت این ارتباطات خارج از نبادان، سه گروه مشخص از ایستگاههای دریافت وجود دارند. این گروههای جداگانه اما سه دایره&zwnj;ایِ ایستگاهها بر طبق دریافت پخش برنامه&zwnj;ها از کرات محلی، از ستاد مرکزی کوکبه، و از پایتخت جهان محلی تنظیم می&zwnj;شوند. کلیۀ این برنامه&zwnj;های پخشی به طور اتوماتیک نمایان می&zwnj;شوند، طوری که بتوانند توسط انواع موجوداتی که در آمفی&zwnj;تئاتر مرکزی پخش حضور دارند قابل فهم باشند. در میان تمامی مشغولیات برای یک انسان فراز یابنده در جروسم هیچ چیز سرگرم کننده&zwnj;تر و گیراتر از گوش دادن به رشتۀ بی&zwnj;پایان گزارشات فضایی جهان نیست.</p>
<p style="direction:rtl">  این ایستگاهِ دریافتِ پخش برنامه&zwnj;های جروسم توسط یک آمفی&zwnj;تئاتر عظیم محصور شده است و گنجایش بیش از پنج میلیارد موجود &mdash; مادی و مورانشیایی &mdash; را دارد و علاوه بر آن شخصیتهای بیشمار روحی را جای می&zwnj;دهد. این آمفی&zwnj;تئاتر از مواد درخشنده&zwnj;ای که عمدتاً در یورنشیا ناشناخته&zwnj;اند ساخته شده است. این سرگرمی مورد علاقۀ تمامی جروسم است که اوقات فراغت خود را در ایستگاه پخش بگذرانند و در آنجا از بهروزی و وضعیت جهان اطلاع یابند. و این تنها فعالیت سیاره&zwnj;ای است که در طول مدت کاهش نور کند نمی&zwnj;شود.</p>
<p style="direction:rtl">  در این آمفی&zwnj;تئاتر دریافت پخش، پیامهای سلوینگتون به طور مداوم می&zwnj;رسند. در نزدیکی، کلام پدران والامرتبۀ کوکبه حداقل روزی یکبار از ایدنشیا دریافت می&zwnj;شود. هر چند گاه یکبار پخشهای معمول و ویژۀ یوورسا از طریق سلوینگتون رله می&zwnj;شوند، و هنگامی که پیامهای بهشت دریافت می&zwnj;شوند، تمامی جمعیت دور تا دور دریای بلور گرد می&zwnj;آیند و دوستان یوورسا پدیدۀ بازتاب را به تکنیک پخش بهشت اضافه می&zwnj;کنند، طوری که هر چه شنیده می&zwnj;شود قابل رویت می&zwnj;گردد. و بدین گونه است که پیش مزۀ مداوم زیبایی و شکوهِ پیش رونده به بقا یافتگان انسانی، همینطور که در ماجرای جاودانه به سوی داخل سیر می&zwnj;کنند، داده می&zwnj;شود.</p>
<p style="direction:rtl">  ایستگاه ارسال پیام جروسم در قطب مقابل کره واقع شده است. تمامی پخش پیامها از پایتخت سیستمها به تک تک کرات رله می&zwnj;شوند، به جز پیامهای میکائیل که گاهی اوقات از روی مدار فرشتۀ اعظم مستقیماً به مقصدهای خود ارسال می&zwnj;شوند.</p>
<div class="c1">
<h4 style="direction:rtl">4- مناطق مسکونی و اداری</h4></div>

<p style="direction:rtl">  قسمتهای قابل ملاحظۀ جروسم به عنوان مناطق مسکونی تعیین شده&zwnj;اند، در حالی که قسمتهای دیگر پایتخت سیستم به کارکردهای ضروری اداری که در بر گیرندۀ مدیریت امور 619 کرۀ مسکونی، 56 کرۀ انتقالی فرهنگی، و خود پایتخت سیستم است، تخصیص یافته&zwnj;اند. در جروسم و در نبادان این ترتیبات به صورت زیرین طراحی شده&zwnj;اند:</p>
<blockquote>
<p style="direction:rtl">  1- <em>دایره&zwnj;ها</em> &mdash; مناطق مسکونی غیربومی.</p>
<p style="direction:rtl">  2- <em>مربع&zwnj;ها</em> &mdash; مناطق اجرایی - اداری سیستم.</p>
<p style="direction:rtl">  3- <em>مستطیل&zwnj;ها</em> &mdash; میعادگاه حیات پایین&zwnj;تر بومی.</p>
<p style="direction:rtl">  4- <em>مثلث&zwnj;ها</em> &mdash; مناطق محلی یا اداری جروسم.</p>
</blockquote>
<p style="direction:rtl">  این ترتیب فعالیتهای سیستم به شکل دایره&zwnj;ها، مربع&zwnj;ها، مستطیل&zwnj;ها، و مثلث&zwnj;ها برای تمامی پایتخت سیستمهای نبادان مشترک است. ممکن است در یک جهان دیگر یک ترتیب کاملاً متفاوتی حاکم باشد. اینها اموری هستند که به وسیلۀ طرحهای متنوع پسران آفریننده تعیین می&zwnj;شوند.</p>
<p style="direction:rtl">  شرح ما پیرامون این مناطق مسکونی و اداری، هیچ توصیفی از سرزمینهای گسترده و زیبای پسران ماتریال خداوند، شهروندان دائمی جروسم، را در بر نمی&zwnj;گیرد. ما همچنین رسته&zwnj;های شگفت&zwnj;آور بیشمار دیگر از مخلوقات روحی و نزدیک به روحی را ذکر نمی&zwnj;کنیم. به عنوان مثال: جروسم از خدمات مؤثر اِسپیرانگا در طراحی کارکرد سیستم بهره&zwnj;مند است. این موجودات از سوی ساکنان فوق مادی و دیدارگران، وقف خدمت روحانی هستند. آنها یک گروه شگرف از موجودات هوشمند و زیبا هستند که خادمان گذرای مخلوقات بالاتر مورانشیا و مددکاران مورانشیا که برای نگهداری و تزیین تمامی آفرینشهای مورانشیا کار می&zwnj;کنند می&zwnj;باشند. آنها در جروسم چیزی هستند که مخلوقات بینابینی در یورنشیا می&zwnj;باشند، مددکارانی بینابینی که بین قلمرو مادی و روحی مشغول به کار هستند.</p>
<p style="direction:rtl">  پایتخت سیستمها از این نظر بی&zwnj;نظیر هستند که تنها کراتی می&zwnj;باشند که تمامی سه فاز از وجود جهانی &mdash; مادی، مورانشیایی، و روحی &mdash; را تقریباً به طور کامل به نمایش می&zwnj;گذارند. شما چه یک شخصیت مادی، مورانشیایی، یا روحی باشید، در جروسم احساس در خانه بودن را خواهید کرد. موجودات ترکیبی همانند مخلوقات بینابینی و پسران ماتریال نیز چنین احساس می&zwnj;کنند.</p>
<p style="direction:rtl">  جروسم ساختمانهای بزرگی هم از نوع مادی و هم از نوع مورانشیایی دارد، در حالی که تزیینات مناطق صرفاً روحی از نظر زیبایی و آکندگی کمتر نیستند. ای کاش می&zwnj;توانستم از قرینه&zwnj;های مورانشیایی دستگاههای اعجاب&zwnj;آور فیزیکی جروسم برایتان سخن بگویم! ای کاش فقط می&zwnj;توانستم عظمت تحسین برانگیز و کمال بدیع اسباب روحی این کرۀ ستاد مرکزی را تصویر نمایم! تخیلی&zwnj;ترین برداشت شما از کمال زیبایی و آکندگی اسباب و اثاثیه به سختی می&zwnj;تواند به این شکوه و عظمت نزدیک شود. و جروسم فقط اولین مرحله در مسیر رسیدن به کمال آسمانی زیبایی بهشت است.</p>
<div class="c1">
<h4 style="direction:rtl">5- دایره&zwnj;های جروسم</h4></div>

<p style="direction:rtl">  مناطق مسکونی که به گروههای اصلی حیات جهان تخصیص یافته&zwnj;اند دایره&zwnj;های جروسم نام گرفته&zwnj;اند. آن گروههای دایره&zwnj;ای شکل که در این روایات ذکر می&zwnj;شوند از قرار زیر هستند:</p>
<blockquote>
<p style="direction:rtl">  1- دایره&zwnj;های پسران خداوند.</p>
<p style="direction:rtl">  2- دایره&zwnj;های فرشتگان و ارواح بالاتر.</p>
<p style="direction:rtl">  3- دایره&zwnj;های مددکاران جهان، شامل پسران مخلوق - تثلیث یافته&zwnj;ای که به پسران آموزگار تثلیث تخصیص نیافته&zwnj;اند.</p>
<p style="direction:rtl">  4- دایره&zwnj;های کنترلگران استاد فیزیکی.</p>
<p style="direction:rtl">  5- دایره&zwnj;های انسانهای فراز یابندۀ به مأموریت گمارده شده، شامل مخلوقات بینابینی.</p>
<p style="direction:rtl">  6- دایره&zwnj;های کُلنیهای همیارانه.</p>
<p style="direction:rtl">  7- دایره&zwnj;های سپاه نهایت.</p>
</blockquote>
<p style="direction:rtl">  هر یک از این گروه&zwnj;بندیهای مسکونی شامل هفت دایرۀ هم مرکز و به طور پی در پی ارتفاع یافته می&zwnj;باشد. آنها همگی در امتداد یک خط ساخته شده&zwnj;اند اما در اندازه&zwnj;های متفاوت هستند و از مواد مختلف ساخته شده&zwnj;اند. آنها تماماً توسط دیوارهای دوررس محصور شده&zwnj;اند. این دیوارهای مرتفع گردشگاههای پهناوری را که هر گروه از هفت دایرۀ هم مرکز را به طور کامل احاطه می&zwnj;کنند شکل می&zwnj;دهند.</p>
<p style="direction:rtl">  1- <em>دایره&zwnj;های پسران خداوند</em>. اگر چه پسران خداوند از یک سیارۀ اجتماعی خود &mdash; یکی از کرات انتقالی فرهنگی &mdash; برخوردارند، آنها همچنین این سرزمینهای پهناور را در جروسم اشغال می&zwnj;کنند. انسانهای فراز یابنده در کرۀ انتقالیِ فرهنگیِ خود با کلیۀ رسته&zwnj;های فرزندی الهی آزادانه نشست و برخاست می&zwnj;کنند. در آنجا شما شخصاً این پسران را خواهید شناخت و دوست خواهید داشت، اما زندگی اجتماعی آنان عمدتاً به این کرۀ ویژه و اقمار آن محدود است. با وجود این، در دایره&zwnj;های جروسم، این گروههای متنوع فرزندی ممکن است در حال کار مشاهده شوند. و چون بینایی مورانشیا دامنۀ عظیمی دارد، شما می&zwnj;توانید در گردشگاههای پسران گردش کنید و فعالیتهای کنجکاوی برانگیز رسته&zwnj;های بیشمار آنان را از بالا بنگرید.</p>
<p style="direction:rtl">  این هفت دایرۀ پسران هم مرکزند و به طور پی در پی ارتفاع یافته&zwnj;اند، طوری که هر یک از دایره&zwnj;های بیرونی&zwnj;تر و بزرگتر بر دایره&zwnj;های درونی&zwnj;تر و کوچکتر مشرف و مسلط است و هر یک به وسیلۀ یک دیوار گردشگاه عمومی احاطه شده است. این دیوارها از سنگهای کریستال که درخشندگی سوسو زننده دارند ساخته شده&zwnj;اند و طوری ارتفاع یافته&zwnj;اند که بر کلیۀ دوایر مربوطۀ مسکونی خود مشرف و مسلطند. دروازه&zwnj;های بسیاری که &mdash; از پنجاه تا یکصد و پنجاه هزار &mdash; در هر یک از این دیوارها تعبیه شده&zwnj;اند، از کریستالهای یکپارچۀ مرواریدی تشکیل شده&zwnj;اند.</p>
<p style="direction:rtl">  اولین دایرۀ قلمرو پسران توسط پسران مجیستریال و پرسنلهای شخصی آنها اشغال شده است. اینجا مرکز تمامی طرحها و فعالیتهای فوری خدمات اعطایی و قضاوتی این پسران قضایی می&zwnj;باشد. همچنین از طریق این مرکز است که آونالهای سیستم ارتباطشان را با جهان حفظ می&zwnj;کنند.</p>
<p style="direction:rtl">  دایرۀ دوم توسط پسران آموزگار تثلیث اشغال شده است. در این قلمرو مقدس، دِینالها و همکاران آنها آموزش پسران اولیۀ آموزگار تازه از راه رسیده را پیش می&zwnj;برند. و آنها در تمام این کار توسط یک بخش از همرتبه&zwnj;های مشخص ستارگان تابناک عصر به گونه&zwnj;ای توانمند یاری می&zwnj;شوند. پسران مخلوق - تثلیث یافته یک ناحیۀ دایرۀ دِینالها را اشغال می&zwnj;کنند. پسران آموزگار تثلیث به این که نمایندگان شخصی پدر جهانی در یک سیستم محلی شوند بسیار نزدیک می&zwnj;شوند؛ آنها حداقل موجودات تثلیث منشأ هستند. این دایرۀ دوم برای کلیۀ مردمان جروسم فوق&zwnj;العاده جالب توجه است.</p>
<p style="direction:rtl">  دایرۀ سوم به ملک صادقها اختصاص دارد. در اینجا رئیسان سیستم اقامت دارند و فعالیتهای تقریباً بی&zwnj;پایان این پسران همه فن حریف را سرپرستی می&zwnj;کنند. از هنگام بودن در اولین کرۀ قصر تا طی تمامی دوران زندگانی انسانهای فراز یابنده در جروسم، ملک صادقها پدر خواندگان و مشاوران همیشه حاضر هستند. گفتن این اشتباه نیست که جدا از فعالیتهای پیوستۀ پسران و دختران ماتریال، آنها تأثیر بارز در جروسم می&zwnj;باشند.</p>
<p style="direction:rtl">  دایرۀ چهارم منزل وراندادکها و تمامی رسته&zwnj;های دیگر پسران دیدارگر و ناظری است که جدا از آن برایشان منزلی فراهم نشده است. پدران والامرتبۀ کوکبه در هنگام دیدار بازرسی سیستم محلی در این دایره سکنی می&zwnj;گزینند. کامل کنندگان خرد، مشاوران الهی، و بازرسان جهانی هنگامی که در سیستم در مأموریت هستند تماماً در این دایره اقامت دارند.</p>
<p style="direction:rtl">  دایرۀ پنجم منزلگاه لانوناندکها، رسته فرزندی فرمانروایان سیستم و پرنسهای سیاره&zwnj;ای است. سه گروه هنگامی که در این حوزه در منزلگاه هستند، به طور واحد نشست و برخاست می&zwnj;کنند. نیروهای ذخیرۀ سیستم در این دایره نگاهداری می&zwnj;شوند، در حالی که فرمانروای سیستم معبدی دارد که در مرکز گروه ساختمانهای حکمرانی در تپۀ مدیریت واقع شده است.</p>
<p style="direction:rtl">  دایرۀ ششم مکان اقامت موقت حاملین حیات سیستم است. کلیۀ رسته&zwnj;های این پسران در اینجا گرد آمده و از اینجا عازم کرات مأموریت خویش می&zwnj;شوند.</p>
<p style="direction:rtl">  دایرۀ هفتم میعادگاه پسران فراز یابنده است، آن انسانهایی که مأموریت دارند به همراه فرشتگان سراف همراه خود موقتاً در ستاد مرکزی سیستم کار کنند. کلیۀ انسانهای پیشین بالای وضعیت شهروندان جروسم و پایین&zwnj;تر از وضعیت پایان دهندگان، متعلق به گروهی که ستاد مرکزی آن در این دایره است محسوب می&zwnj;شوند.</p>
<p style="direction:rtl">  این قرارگاههای مدور پسران یک منطقۀ عظیم را در بر می&zwnj;گیرد و تا هزار و نهصد سال پیش در مرکز آن یک منطقۀ باز وسیع وجود داشت. در این ناحیۀ مرکزی اکنون مرکز یادبود میکائیل قرار دارد، که در حدود پانصد سال پیش تکمیل گردید. چهار صد و نود و پنج سال پیش، هنگامی که این معبد گشایش یافت، میکائیل شخصاً حضور داشت، و تمامی جروسم داستان متأثر کنندۀ اعطای پسر استاد به یورنشیا، ناچیزترین کرۀ سِتانیا را شنید. مرکز یادبود میکائیل اکنون مرکز تمامی فعالیتهایی است که مدیریت تغییر یافتۀ سیستم را در بر می&zwnj;گیرد و به واسطۀ اعطای میکائیل به وقوع پیوسته است، و نیز شامل بیشتر فعالیتهایی که اخیراً در سلوینگتون شروع شده&zwnj;اند می&zwnj;باشد. پرسنل مرکز یادبود شامل بیش از یک میلیون شخصیت است.</p>
<p style="direction:rtl">  2-<em> دایره&zwnj;های فرشتگان</em>. این دوایر فرشتگان همانند منطقۀ مسکونی پسران شامل هفت دایرۀ هم مرکز و به طور پی در پی ارتفاع یافته می&zwnj;باشد که هر یک به مناطق درونی مشرف و مسلط است.</p>
<p style="direction:rtl">  اولین دایرۀ فرشتگان توسط شخصیتهای بالاتر روح بیکران &mdash; پیام آوران منفرد و همکاران آنان &mdash; که ممکن است در کرۀ ستاد مرکزی مستقر باشند اشغال شده است. دومین دایره به گروههای بزرگ پیام&zwnj;آوران، مشاوران تکنیکی، همراهان، بازرسان، و ثبت کنندگان که ممکن است بر حسب اتفاق گاه به گاه در جروسم کار کنند تخصیص یافته است. سومین دایره در اختیار ارواح خادم رسته&zwnj;ها و گروه&zwnj;بندیهای بالاتر قرار دارد.</p>
<p style="direction:rtl">  چهارمین دایره در اختیار سرافیمهای مدیر قرار دارد، و سرافیمهایی که در یک سیستم محلی مثل سِتانیا خدمت می&zwnj;کنند، یک &rdquo;لشکر بیشمار از فرشتگان&ldquo; هستند. پنجمین دایره توسط سرافیمهای سیاره&zwnj;ای اشغال شده است، در حالی که ششمین دایره منزلگاه خادمان دوران گذار می&zwnj;باشد. هفتمین دایره کرۀ اقامت موقت برخی رسته&zwnj;های آشکار نشدۀ سرافیمها است. ثبت کنندگانِ تمامی این گروههای فرشتگان که در معبد اسناد جروسم ساکن هستند، با همکاران خود اقامت ندارند. سه نسخه از تمامی اسناد در این تالار سه&zwnj;گانۀ آرشیوها حفظ شده است. در یک ستاد مرکزی سیستم، همیشه اسناد به شکل مادی، مورانشیایی، و روحی نگاه داشته می&zwnj;شوند.</p>
<p style="direction:rtl">  این هفت دایره به وسیلۀ دورنمای نمایشی جروسم که محیط آن پنج هزار مایل استاندارد می&zwnj;باشد احاطه شده&zwnj;اند. این دورنما به نمایش وضعیت در حال پیشرفت کرات مسکونی سِتانیا اختصاص یافته است و مداوماً تغییر می&zwnj;یابد تا به درستی جدیدترین شرایط روز را در تک تک سیارات نمایان سازد. من شک ندارم هنگامی که شما در دیدارهای اولیۀ خود مجاز به زمان فراغت طولانی&zwnj;تر شوید، این گردشگاه وسیع که مشرف و مسلط بر دایره&zwnj;های فرشتگان است اولین منظرۀ جروسم خواهد بود که توجه شما را جلب خواهد کرد.</p>
<p style="direction:rtl">  این نمایشگاهها مسئول حیات بومی جروسم می&zwnj;باشند، اما به وسیلۀ فراز یابندگان کرات گوناگون سِتانیا که در مسیر رفتن به ایدنشیا در جروسم اقامت موقت دارند یاری می&zwnj;شوند. تصویر شرایط سیاره&zwnj;ای و پیشرفت کره به وسیلۀ روشهای گوناگون که برخی برای شما شناخته شده هستند تأثیر می&zwnj;پذیرد، اما بیشتر این تکنیکها در یورنشیا ناشناخته&zwnj;اند. این نمایشگاهها لبۀ بیرونی این دیوار عظیم را اشغال می&zwnj;کنند. باقیماندۀ گردشگاه تقریباً به طور کامل باز است، و به طور عالی و باشکوه تزیین شده است.</p>
<p style="direction:rtl">  3- <em>دایره&zwnj;های مددکاران جهان</em>، ستاد مرکزی ستارگان عصر را که در فضای عظیم مرکزی واقع شده&zwnj;اند دارا می&zwnj;باشند. در اینجا ستاد مرکزی گالانشیا، همردیف رئیس این گروه نیرومند ابرفرشتگان که اولین گماردگان از میان کلیۀ ستارگان فراز یابندۀ عصر می&zwnj;باشند، واقع شده است. این یکی از شکوهمندترین مناطق اداری جروسم است، گر چه در زمرۀ بناهای جدیدتر می&zwnj;باشد. قطر این مرکز پنجاه مایل است. ستاد مرکزی گالانشیا یک کریستال قالب گرفته شدۀ یک قطعه است که کاملاً شفاف است. این کریستالهای مادی - مورانشیایی به اندازۀ زیادی به وسیلۀ موجودات مورانشیا و ماتریال، هر دو، مورد قدردانی واقع می&zwnj;شوند. ستارگان آفریده شدۀ عصر که از چنان خصائل فوق شخصیتی برخوردارند در تمامی جروسم اعمال نفوذ می&zwnj;کنند. از زمانی که بسیاری از فعالیتهای آنان از سلوینگتون به اینجا انتقال یافته، تمامی کره از نظر معنوی پررایحه شده است.</p>
<p style="direction:rtl">  4- <em>دایره&zwnj;های کنترلگران استاد فیزیکی</em>. رسته&zwnj;های گوناگون کنترلگران استاد فیزیکی به طور هم مرکز حول معبد عظیم نیرو قرار گرفته&zwnj;اند. در آنجا رئیس نیروی سیستم در ارتباط با رئیس سرپرستان نیروی مورانشیا ریاست را به عهده دارد. این معبد نیرو یکی از دو منطقۀ جروسم است که انسانهای فراز یابنده و مخلوقات بینابینی اجازۀ ورود به آن را ندارند. دیگری ناحیۀ غیرمادی ساختن در منطقۀ پسران ماتریال است و شامل یک سری از لابراتوارها می&zwnj;باشد که در آنها سرافیمهای انتقال موجودات مادی را به حالتی بسیار شبیه حالت نوع وجود مورانشیا تغییر می&zwnj;دهند.</p>
<p style="direction:rtl">  5- <em>دایره&zwnj;های انسانهای فراز یابنده</em>. منطقۀ مرکزی دایره&zwnj;های انسانهای فراز یابنده توسط گروهی از 619 یادبود سیاره&zwnj;ای نمایانگر کرات مسکونی سیستم اشغال شده است، و این ساختمانها مرتباً تحت تغییرات گسترده&zwnj;ای قرار می&zwnj;گیرند. این امتیاز انسانهای هر کره است که گاه به گاه با برخی تغییرات و اضافه کردنها به یادبودهای سیاره&zwnj;ای خود موافقت کنند. حتی هم اکنون تغییرات بسیاری در ساختمانهای یورنشیا در حال انجام است. مرکز این 619 معبد به وسیلۀ یک مدل کاریِ ایدنشیا و کرات زیادِ فرهنگ فراز یابندۀ آن اشغال شده است. قطر این مدل چهل مایل است و یک بازتولید واقعی سیستم ایدنشیا است و در کلیۀ جزئیات دقیقاً همانند اصل است.</p>
<p style="direction:rtl">  فراز یابندگان از خدمات جروسمی خویش برخوردارند و از مشاهدۀ تکنیکهای سایر گروهها لذت می&zwnj;برند. هر چه که در این دایره&zwnj;های گوناگون صورت می&zwnj;گیرد برای مشاهدۀ کامل تمامی ساکنان جروسم آزاد است.</p>
<p style="direction:rtl">  فعالیتهای چنین کره&zwnj;ای شامل سه تنوع مشخص می&zwnj;باشد: کار، پیشرفت، و تفریح. به بیان دیگر آنها عبارتند از: خدمت، مطالعه، و استراحت. فعالیتهای مرکب شامل مراودۀ اجتماعی، سرگرمی گروهی، و پرستش الهی می&zwnj;باشند. در آمیختن با گروههای متنوع شخصیتها، رسته&zwnj;هایی که از همنوعان یک فرد بسیار متفاوتند، ارزش آموزشی بسیاری دارد.</p>
<p style="direction:rtl">  6-<em> دایره&zwnj;های کُلنیهای همیارانه</em>.هفت دایرۀ کُلنیهای همیارانه از موهبت وجود سه ساختمان غول&zwnj;آسا برخوردارند: رصدخانۀ عظیم ستاره شناسی جروسم، گالری هنری بسیار بزرگ سِتانیا، و تالار پهناور اجتماع مدیران بازگشت، پهنۀ فعالیتهای مورانشیا که به استراحت و تفریح اختصاص دارد.</p>
<p style="direction:rtl">  هنروران سماوی اسپُرناگیاها را راهبری می&zwnj;کنند و گروه تزیینات خلاق و مراکز یادبودی را که در هر مکان گردهماییِ عمومی فراوان است فراهم می&zwnj;سازند. استودیوهای این هنروران در زمرۀ بزرگترین و زیباترین ساختمانهای بی&zwnj;مانند این کرۀ شگفت&zwnj;انگیز هستند. کُلنیهای همیارانۀ دیگر ستادهای گسترده و زیبایی دارند. بسیاری از این ساختمانها به طور کامل از سنگهای کریستال ساخته شده&zwnj;اند. کلیۀ کرات معماری شده مملو از کریستالها و به اصطلاح فلزات گرانبها می&zwnj;باشند.</p>
<p style="direction:rtl">  7- <em>دایره&zwnj;های پایان دهندگان</em> یک ساختمان بی&zwnj;نظیر در مرکز دارند. و همین معبد خالی در هر کرۀ ستاد مرکزی سیستم در سراسر نبادان یافت می&zwnj;شود. آرم میکائیل روی این ساختمان مجلل در جروسم حک شده است، و حاوی این نوشتۀ حکاکی شده می&zwnj;باشد: &rdquo;وقف ناشده به هفتمین مرحلۀ روح &mdash; به مأموریت ابدی.&ldquo; جبرئیل نشان را روی این معبد اسرارآمیز نصب کرد، و هیچکس غیر از میکائیل نمی&zwnj;تواند یا ممکن نیست که مهر حاکمیت را که به وسیلۀ ستارۀ تابناک و بامداد نصب شده باز کند. روزی شما به این معبد خاموش نظر خواهید افکند، گر چه ممکن است به اسرار آن پی نبرید.</p>
<p style="direction:rtl">  <em>دایره&zwnj;های دیگر جروسم</em>: علاوه بر این دایره&zwnj;های مسکونی، در جروسم مساکن تخصیص یافتۀ بیشمار بیشتری وجود دارند.</p>
<div class="c1">
<h4 style="direction:rtl">6- مربع&zwnj;های اجرایی - اداری</h4></div>

<p style="direction:rtl">  بخشهای اجرایی - اداری سیستم در مربع&zwnj;های دپارتمانیِ پهناور، به تعداد یک هزار، واقع شده&zwnj;اند. هر واحد اداری به یکصد بخش کوچکتر متشکل از ده گروه کوچکتر تقسیم شده است. این یکهزار مربع در ده بخش بزرگ خوشه&zwnj;بندی شده&zwnj;اند، و بدین ترتیب ده بخش اداری زیرین را در بر می&zwnj;گیرند:</p>
<blockquote>
<p style="direction:rtl">  1- نگاهداری فیزیکی و بهبود مادی، حوزه&zwnj;های نیروی فیزیکی و انرژی.</p>
<p style="direction:rtl">  2- حکمیت، اخلاقیات، و داوری اداری.</p>
<p style="direction:rtl">  3- امور سیاره&zwnj;ای و محلی.</p>
<p style="direction:rtl">  4- امور کوکبه و جهان.</p>
<p style="direction:rtl">  5- آموزش و سایر فعالیتهای ملک صادق.</p>
<p style="direction:rtl">  6- پیشرفت فیزیکی سیاره&zwnj;ای و سیستم، قلمروهای علمی فعالیتهای سِتانیا.</p>
<p style="direction:rtl">  7- امور مورانشیا.</p>
<p style="direction:rtl">  8- فعالیتهای صرفاً روحی و اخلاقیات.</p>
<p style="direction:rtl">  9- خدمت به نوع فراز یابنده.</p>
<p style="direction:rtl">  10- فلسفۀ جهان بزرگ.</p>
</blockquote>
<p style="direction:rtl">  این ساختمانها شفاف هستند. از این رو کلیۀ فعالیتهای سیستم حتی به وسیلۀ دیدار کنندگان دانشجو نیز می&zwnj;توانند ملاحظه شوند.</p>
<div class="c1">
<h4 style="direction:rtl">7- مستطیل&zwnj;ها &mdash; اِسپُرناگیا</h4></div>

<p style="direction:rtl">  یکهزار<em> مستطیل</em> جروسم به وسیلۀ حیات پایین&zwnj;تر بومی سیارۀ ستاد مرکزی اشغال شده&zwnj;اند، و در مرکز آنها ستاد مرکزی پهناور دایره&zwnj;ای شکل اسپُرناگیاها واقع شده است.</p>
<p style="direction:rtl">  شما در جروسم به خاطر دستاوردهای کشاورزی اسپُرناگیاهای شگفت&zwnj;انگیز متحیر خواهید گشت. در آنجا زمین عمدتاً به منظور جلوه&zwnj;های زیباشناسانه و تزیینی کشت می&zwnj;شود. اسپُرناگیاها باغبانان مناظر طبیعی کرات ستاد مرکزی می&zwnj;باشند، و آنان در برخورد خویش با فضاهای باز جروسم هم نوآور و هم هنرمند می&zwnj;باشند. آنها در کار کشت زمین هم حیوانات و هم ماشین&zwnj;آلات مکانیکی بیشمار را به کار می&zwnj;گیرند. آنها در به کارگیری عوامل نیروی قلمرو خویش و نیز در استفاده از انواع بیشمار برادران پایین&zwnj;تر خویش از آفرینشهای پایین&zwnj;تر حیوانی که بسیاری از آنان در این کرات ویژه برای آنان فراهم شده&zwnj;اند، به گونه&zwnj;ای خردمندانه ماهرند. این نوع از حیات حیوانی اکنون عمدتاً به وسیلۀ مخلوقات فراز یابندۀ بینابینی از کرات تکاملی سرپرستی می&zwnj;شود.</p>
<p style="direction:rtl">  در اسپُرناگیاها تنظیم کننده ساکن نیست. آنها از روانهای بقا یابنده برخوردار نیستند، اما از عمرهای طولانی بهره&zwnj;مند هستند، گاهی اوقات تا حد چهل تا پنجاه هزار سال استاندارد. تعداد آنان کثیر است، و آنها به کلیۀ رسته&zwnj;های شخصیتهای جهان که به خدمت مادی نیازمندند خدمت فیزیکی ارائه می&zwnj;دهند.</p>
<p style="direction:rtl">  اگر چه اسپُرناگیاها نه از روانهای بقا یابنده برخوردارند و نه آنها را به وجود خواهند آورد، گر چه از شخصیت برخوردار نیستند، با این وجود، به فردیتی شکل می&zwnj;دهند که می&zwnj;تواند تناسخ را تجربه کند. هنگامی که با گذشت زمان، بدنهای فیزیکی این مخلوقات بی&zwnj;نظیر به خاطر استفاده و کهولت فرسوده می&zwnj;شود، آفرینندگان آنان در تشریک مساعی با حاملین حیات، بدنهای جدیدی می&zwnj;سازند که اسپُرناگیاهای قدیم در آنها از نو سکونت برقرار می&zwnj;کنند.</p>
<p style="direction:rtl">  در تمامی جهان نبادان اسپُرناگیاها تنها مخلوقاتی هستند که به این صورت یا صورتهای دیگر تناسخ را تجربه می&zwnj;کنند. آنها فقط نسبت به پنج ارواح اول یاور ذهن واکنش نشان می&zwnj;دهند. آنها نسبت به ارواح پرستش و خرد واکنش نشان نمی&zwnj;دهند. اما پنج یاور ذهن برابر است با یک کلیت یا ششمین سطح واقعیت، و این عامل است که به عنوان یک هویت تجربی بقا می&zwnj;یابد.</p>
<p style="direction:rtl">  من در کار توصیف این مخلوقات سودمند و غیرعادی چیزی برای مقایسه ندارم، چرا که در کرات تکاملی هیچ حیوانی که با آنان قابل مقایسه باشد وجود ندارد. آنها که توسط حاملین حیات در شکل و وضعیت کنونی خود طرح&zwnj;ریزی شده&zwnj;اند موجودات تکاملی نیستند. آنها دو جنسی هستند و برای برآوردن احتیاجات یک جمعیت در حال رشد مطابق نیاز تولید مثل می&zwnj;کنند.</p>
<p style="direction:rtl">  شاید به بهترین نحو بتوانم برای اذهان یورنشیا چیزی از طبیعت این مخلوقات زیبا و خادم بدین صورت القا کنم که آنها ترکیبی از خصوصیات یک اسب وفادار و یک سگ پرعاطفه را دارا می&zwnj;باشند و هوشی فراتر از بالاترین نوع شامپانزه را به نمایش می&zwnj;گذارند. و آنها با قضاوتی مبتنی بر استانداردهای فیزیکی یورنشیا، بسیار زیبا هستند. آنها از توجهی که توسط اقامت کنندگان کوتاه مدت مادی و نیمه مادی در کرات معماری شده به آنان نشان داده می&zwnj;شود بسیار قدردان هستند. آنها از دیدی برخوردارند که به آنان اجازه می&zwnj;دهد علاوه بر موجودات مادی، آفرینشهای مورانشیا، رسته&zwnj;های پایین&zwnj;تر فرشتگان، مخلوقات بینابینی، و برخی از رسته&zwnj;های پایین&zwnj;تر شخصیتهای روحی را نیز بشناسند. آنها پرستش بیکران را نمی&zwnj;فهمند و مفهوم جاودان را نیز درک نمی&zwnj;کنند، اما از طریق مهر به سروران خود به نیایشهای نمایان روحانی قلمروهای خود می&zwnj;پیوندند.</p>
<p style="direction:rtl">  برخی بر این باورند که در یک عصر آیندۀ جهان، این اسپُرناگیاهای وفادار از سطح حیوانی وجودشان خواهند گریخت و به یک سرنوشت ارزشمند تکاملی حاوی رشد تدریجی عقلانی و حتی نیل معنوی دست خواهند یافت.</p>
<div class="c1">
<h4 style="direction:rtl">8- مثلثهای جروسم</h4></div>

<p style="direction:rtl">  امور صرفاً محلی و روزانۀ جروسم از یکصد <em>مثلث</em> هدایت می&zwnj;شود. این واحدها پیرامون ده ساختمان اعجاب&zwnj;آور که منزلگاه حکومت محلی جروسم است خوشه&zwnj;بندی شده&zwnj;اند. مثلثها به وسیلۀ تصاویر دورنمای تاریخ ستاد مرکزی سیستم احاطه شده&zwnj;اند. در حال حاضر یک پاک شدگی بالغ بر بیش از دو مایل استاندارد در این بخش دایره&zwnj;ای شکل وجود دارد. این منطقه به دنبال پذیرش مجدد سِتانیا به خانوادۀ کوکبه به حالت اولیۀ خود باز خواهد گشت. هر آماده سازی برای این رخداد با فرامین میکائیل به انجام رسیده است، اما دادگاه قدمای ایامها داوری پیرامون امور شورش لوسیفر را هنوز به پایان نرسانیده است. سِتانیا تا زمانی که پناهگاه شورشیان بزرگ، موجودات آفریده شدۀ بالایی که از نور به داخل تاریکی سقوط کرده&zwnj;اند، است، ممکن است به مشارکت کامل نُرلاشیادک باز نگردد.</p>
<p style="direction:rtl">  هنگامی که سِتانیا بتواند به آغوش کوکبه باز گردد، آنگاه پذیرش مجدد کرات منزوی به خانوادۀ سیستمِ سیارات مسکونی تحت بررسی قرار خواهد گرفت و این امر با بازگشت آنان به پیوند معنوی قلمروها همراه خواهد بود. اما اگر حتی یورنشیا به مدارهای سیستم بازگردد، شما هنوز از این واقعیت که تمامی سیستم شما تحت یک قرنطینۀ نُرلاشیادک قرار دارد، و بخشاً از کلیۀ سیستمهای دیگر جدا است، شرمنده خواهید بود.</p>
<p style="direction:rtl">  اما در زمانی نه چندان دور، قضاوت پیرامون لوسیفر و همکاران او سیستم سِتانیا را به کوکبۀ نُرلاشیادک باز خواهد گردانید، و متعاقباً یورنشیا و سایر کرات منزوی به مدارهای سِتانیا باز خواهند گشت، و مجدداً این کرات از امتیازات ارتباطات بین سیاره&zwnj;ای و پیوند بین سیستمی بهره&zwnj;مند خواهند گشت.</p>
<p style="direction:rtl">  برای شورشیان و شورش پایانی فرا خواهد رسید. فرمانروایان متعال بخشنده و شکیبا هستند، اما قانون شرارت تغذیه شدۀ تعمدی به طور جهانی و بدون خطا اجرا می&zwnj;شود. &rdquo;جزای گناه مرگ است&ldquo; &mdash; محو و نابودی ابدی.</p>
<p style="direction:rtl">  [عرضه شده توسط یک فرشتۀ اعظم نبادان.]</p>
</body>
</html>
