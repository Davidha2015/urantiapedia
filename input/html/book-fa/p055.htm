<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 55 - کرات نور و حیات</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">&#1606;&#1587;&#1582;&#1728; &#1662;&#1740;&#1588;&#1606;&#1608;&#1740;&#1587;</span></h1>
</div>
 <div class="c1">
 <h1 style="direction:rtl">مقالۀ 55</h1>
</div>
<div class="c1">
<h4 style="direction:rtl">کرات نور و حیات</h4>
</div>

<p style="direction:rtl">  عصر نور و حیات، دستیابی نهایی تکاملی یک کرۀ زمان و فضا می&zwnj;باشد. از زمان ایام اولیۀ انسان بدوی، چنین کرۀ مسکونی از میان اعصار متوالی سیاره&zwnj;ای &mdash; اعصار پیش و پس از پرنس سیاره&zwnj;ای، عصر پس از آدم، عصر پس از پسر مجیستریال، و عصر پس از پسر اعطایی &mdash; عبور نموده است. و سپس چنین کره&zwnj;ای از طریق خدمت مأموریتهای پیاپی سیاره&zwnj;ای پسران آموزگار تثلیث، با مکاشفات پیوسته پیش برندۀ آنان پیرامون حقیقت الهی و خرد کیهانی، برای اوج نیل تکاملی، وضعیت تثبیت شدۀ نور و حیات، آماده می&zwnj;شود. پسران آموزگار در این تلاشها همیشه از کمک ستارگان تابناک عصر و گاهی اوقات از کمک ملک صادقها در برقراری عصر نهایی سیاره&zwnj;ای بهره&zwnj;مند می&zwnj;شوند.</p>
<p style="direction:rtl">  این عصر نور و حیات که به وسیلۀ پسران آموزگار در خاتمۀ مأموریت نهایی سیاره&zwnj;ای&zwnj;شان افتتاح می&zwnj;شود، به طور نامحدود در کرات مسکونی ادامه می&zwnj;یابد. می&zwnj;توان هر مرحلۀ پیشرفتِ وضعیتِ ثبات یافته را از طریق اقدامات قضایی پسران مجیستریال به صورت سلسله&zwnj;ای از ادوار الهی جدا نمود. اما کلیۀ این اقدامات قضایی صرفاً تکنیکی هستند، و به هیچ وجه مسیر رویدادهای سیاره&zwnj;ای را تغییر نمی&zwnj;دهند.</p>
<p style="direction:rtl">  تنها بقای مداوم آن سیاراتی تضمین شده است که در مدارهای اصلی ابرجهان قرار دارند. اما تا جایی که ما می&zwnj;دانیم سرنوشت این کراتی که در نور و حیات استقرار یافته&zwnj;اند این است که در سراسر اعصار جاودانۀ تمامی زمان آینده پیش روند.</p>
<p style="direction:rtl">  پدیدار شدن عصر نور و حیات در یک کرۀ تکاملی طی هفت مرحله صورت می&zwnj;پذیرد، و در این رابطه باید نگاشته شود که کرات انسانهای با روح پیوند یافته در راستای خطوط یکسان با کرات سری پیوند با تنظیم کننده تکامل می&zwnj;یابند. این هفت مرحلۀ نور و حیات از این قرارند:</p>
<blockquote>
<p style="direction:rtl">  1- مرحلۀ اول یا مرحلۀ سیاره&zwnj;ای.</p>
<p style="direction:rtl">  2- مرحلۀ دوم یا مرحلۀ سیستم.</p>
<p style="direction:rtl">  3- مرحلۀ سوم یا مرحلۀ کوکبه.</p>
<p style="direction:rtl">  4- مرحلۀ چهارم یا مرحلۀ جهان محلی.</p>
<p style="direction:rtl">  5- مرحلۀ پنجم یا مرحلۀ ناحیۀ فرعی.</p>
<p style="direction:rtl">  6- مرحلۀ ششم یا مرحلۀ ناحیۀ اصلی.</p>
<p style="direction:rtl">  7- مرحلۀ هفتم یا مرحلۀ ابرجهان.</p>
</blockquote>
<p style="direction:rtl">  در بخش آخر این نوشته، این مراحل رشد رو به جلو تا جایی که به سازمان جهان مربوط می&zwnj;شوند توضیح داده شده&zwnj;اند، اما هر کره می&zwnj;تواند به ارزشهای سیاره&zwnj;ای هر مرحله کاملاً مستقل از توسعۀ کرات دیگر یا مستقل از سطوح فوق سیاره&zwnj;ای ادارۀ جهان دست یابد.</p>
<div class="c1">
<h4 style="direction:rtl">1- معبد مورانشیا</h4></div>

<p style="direction:rtl">  وجود یک معبد مورانشیا در پایتخت یک کرۀ مسکونی، جواز پذیرش چنین کره&zwnj;ای به اعصار استقرار در نور و حیات است. پیش از آن که پسران آموزگار در خاتمۀ مأموریت نهایی خود کره&zwnj;ای را ترک کنند، این دورۀ نهاییِ نیل تکاملی را افتتاح می&zwnj;کنند. آنها در آن روزی که &rdquo;معبد مقدس بر زمین فرود می&zwnj;آید&ldquo; سرپرستی را به عهده می&zwnj;گیرند. این رخداد که خبر از پگاه عصر نور و حیات می&zwnj;دهد، همیشه توسط حضور شخصی پسر اعطایی بهشتی آن سیاره، که برای نظارۀ این روز بزرگ می&zwnj;آید، گرامی داشته می&zwnj;شود. آنجا در این معبد فوق&zwnj;العاده زیبا، این پسر اعطایی بهشت، پرنس سیاره&zwnj;ای دیرپا را به عنوان فرمانروای جدید سیاره&zwnj;ای اعلام می&zwnj;دارد، و چنین پسر باوفای لانوناندک را با اختیارات جدید و اتوریتۀ افزایش یافته بر امور سیاره&zwnj;ای منصوب می&zwnj;کند. فرمانروای سیستم نیز حضور دارد و در تأیید این اظهارات سخن می&zwnj;گوید.</p>
<p style="direction:rtl">  یک معبد مورانشیا سه بخش دارد: مرکزی&zwnj;ترین نقطه جایگاه پسر اعطایی بهشت است. در سمت راست منزلگاه پرنس سابق سیاره&zwnj;ای که اکنون فرمانروای سیاره&zwnj;ای است واقع شده است. هنگامی که این پسر لانوناندک در معبد حاضر است، برای افراد روحی&zwnj;تر آن سرزمین قابل رویت است. در سمت چپ جایگاه رئیس موقت پایان دهندگان که به سیاره الحاق یافته است قرار دارد.</p>
<p style="direction:rtl">  اگر چه در رابطه با معابد سیاره&zwnj;ای گفته شده است که &rdquo;از بهشت فرود آمده&zwnj;اند&ldquo;، در واقع هیچ مادۀ واقعی از ستاد مرکزی سیستم انتقال نمی&zwnj;یابد. معماری هر یک به صورت ماکت کوچک در پایتخت سیستم انجام می&zwnj;شود، و سرپرستان نیرو در مورانشیا متعاقباً این طرحهای تأیید شده را به سیاره می&zwnj;آورند. آنها در اینجا با همکاری کنترلگران استاد فیزیکی مطابق مشخصات طراحی به کار ساختن معبد مورانشیا مبادرت می&zwnj;کنند.</p>
<p style="direction:rtl">  یک معبد معمول مورانشیا برای نشستن حدوداً سیصد هزار تماشاگر گنجایش دارد. این ساختمانهای مجلل برای پرستش، نمایش، یا دریافت برنامه&zwnj;های خبری استفاده نمی&zwnj;شوند. آنها به مراسم ویژۀ سیاره مثل ارتباطات با فرمانروای سیستم یا با والامرتبه&zwnj;ها، مراسم خاص مرئی ساختن که برای آشکارسازی حضور شخصیتیِ موجودات روحی طراحی شده، و تعمق و تفکر ساکت کیهانی اختصاص دارند. مدارس فلسفۀ کیهانی در اینجا تمرینات فارغ&zwnj;التحصیلی خود را انجام می&zwnj;دهند، و همچنین در اینجا انسانهای آن سرزمین به خاطر دستاوردهایشان در زمینۀ خدمت والای اجتماعی و برای دستاوردهای چشمگیر دیگر مورد قدردانی سیاره&zwnj;ای واقع می&zwnj;شوند.</p>
<p style="direction:rtl">  یک چنین معبد مورانشیا همچنین به عنوان مکان گردهمایی برای نظارۀ انتقال انسانهای زنده به وجود مورانشیا به کار گرفته می&zwnj;شود. انسانها در آنجا پیوند نهایی با تنظیم کنندگان الهی خود را تجربه می&zwnj;کنند. معبد انتقال به دلیل ساخته شدن از مادۀ مورانشیا، توسط هالۀ نور آتش سوزانی که به طور کامل بدنهای فیزیکی آن انسانها را محو می&zwnj;سازد از بین نمی&zwnj;رود. در یک کرۀ بزرگ این زبانه&zwnj;های آتشِ عزیمت تقریباً مداومند، و به تدریج که تعداد انتقالها افزایش می&zwnj;یابد، بناهای جنبیِ مقدس حیات مورانشیا در مناطق مختلف سیاره فراهم می&zwnj;شوند. از زمانی که در کره&zwnj;ای در اقصی نقطۀ شمال موقتاً اقامت داشتم زمان زیادی نمی&zwnj;گذرد. در آنجا بیست و پنج بنای مقدس مورانشیا عمل می&zwnj;کردند.</p>
<p style="direction:rtl">  در کرات پیش از دوران تثبیت، سیاراتِ فاقد معابد مورانشیا، این درخششهای پیوند بارها در اتمسفر سیاره رخ می&zwnj;دهند، یعنی جایی که بدن مادی یک کاندیدای انتقال توسط مخلوقات بینابینی و کنترلگران فیزیکی بالا برده می&zwnj;شود.</p>
<div class="c1">
<h4 style="direction:rtl">2- مرگ و انتقال</h4></div>

<p style="direction:rtl">  مرگ طبیعی و فیزیکی برای انسان یک امر اجتناب ناپذیر نیست. اکثر موجودات پیشرفتۀ تکاملی، شهروندان کراتی که در عصر نهایی نور و حیات به سر می&zwnj;برند، نمی&zwnj;میرند. آنها مستقیماً از حیات در جسم به وجود مورانشیا انتقال می&zwnj;یابند.</p>
<p style="direction:rtl">  تعداد دفعات این تجربۀ انتقال از حیات مادی به حالت مورانشیا &mdash; پیوند روان فناناپذیر با تنظیم کنندۀ ساکن در فرد &mdash; متناسب با پیشرفت تکاملی سیاره افزایش می&zwnj;یابد. در ابتدا تنها تعداد اندکی از انسانها در هر عصر به سطوح انتقال پیشرفت معنوی دست می&zwnj;یابند. اما با آغاز اعصار پی در پی پسران آموزگار، پیش از خاتمۀ عمر طولانی شوندۀ این انسانهای در حال پیشرفت، پیوندهای بیشتر و بیشتری با تنظیم کننده به وقوع می&zwnj;پیوندد؛ و تا زمان مأموریت پایانی پسران آموزگار تقریباً یک چهارم این انسانهای عالی از مرگ طبیعی مستثنی می&zwnj;شوند.</p>
<p style="direction:rtl">  جلوتر از آن در عصر نور و حیات، مخلوقات بینابینی یا همکاران آنها وضعیت در حال نزدیکی پیوند محتمل روان و تنظیم کننده را حس می&zwnj;کنند و این را به نگاهبانان سرنوشت اعلام می&zwnj;دارند. آنها نیز به نوبۀ خود این امور را به اطلاع آن گروه پایان دهنده که این انسان تحت حوزۀ اختیارات آن عمل می&zwnj;نماید می&zwnj;رسانند. سپس فراخوان فرمانروای سیاره&zwnj;ای برای چنین انسانی صادر می&zwnj;شود که از کلیۀ مسئولیتهای سیاره&zwnj;ای کناره&zwnj;گیری نماید، با کرۀ منشأ خود وداع کند، در معبد داخلی فرمانروای سیاره&zwnj;ای حضور یابد و در آنجا برای انتقال به مورانشیا، درخشش انتقال، از حوزۀ مادی تکامل به سطح مورانشیای پیشرویِ پیش روح منتظر بماند.</p>
<p style="direction:rtl">  هنگامی که خانواده، دوستان، و گروه کاری چنین کاندیدای پیوند در معبد مورانشیا گرد آمدند، در اطراف صحن مرکزی که در آن کاندیداهای پیوند قرار گرفته&zwnj;اند پخش می&zwnj;شوند و در این اثنا آزادانه با دوستان گرد آمدۀ خود گفتگو می&zwnj;کنند. دایره&zwnj;ای از شخصیتهای آسمانی گرد می&zwnj;آیند تا انسانهای مادی را در برابر عمل انرژیهایی که در لحظۀ &rdquo;درخشش حیات&ldquo; نمایان می&zwnj;شوند محافظت کنند. این انرژیها کاندیدای صعود را از اسارت در جسم مادی رها می&zwnj;سازند و بدین ترتیب برای چنین انسان تکاملی هر آنچه را که مرگ طبیعی برای آنهایی که بدین گونه از جسم آزاد می&zwnj;شوند انجام می&zwnj;دهد به انجام می&zwnj;رساند.</p>
<p style="direction:rtl">  بسیاری از کاندیداهای پیوند می&zwnj;توانند به طور همزمان در فضای وسیع معبد گرد آیند. و چه رویداد زیبایی است، هنگامی که انسانها بدین گونه گرد می&zwnj;آیند تا صعود عزیزان خود را در شراره&zwnj;های روحی نظاره کنند، و در مقایسه با آن اعصار پیشین چه متفاوت است که انسانها مردگان خود را به آغوش عناصر خاکی می&zwnj;سپارند! صحنه&zwnj;های گریه و زاری که ویژگی اعصار پیشین تکامل بشری است اکنون جانشین شادی وجدآور و شور و شوقی تحسین برانگیز می&zwnj;شود و در حالی که این انسانهای خداشناس به وسیلۀ شراره&zwnj;های روحیِ شکوهِ در کام کِشنده و جلالِ فراز دهنده از وابستگیهای مادی خود جدا می&zwnj;شوند، با عزیزان خود موقتاً وداع می&zwnj;کنند. در کراتی که در نور و حیات استقرار یافته&zwnj;اند، &rdquo;مراسم ختم&ldquo; فرصتهایی برای شادی تمام عیار، رضایت عمیق، و امید وصف ناپذیر هستند.</p>
<p style="direction:rtl">  روانهای این انسانهای در حال پیشرفت به طور فزاینده مملو از ایمان، امید، و اطمینان خاطر است. روحیۀ حاکم بر آنهایی که در اطراف مکان مقدس انتقال گرد آمده&zwnj;اند، همانند روحیۀ دوستان و خویشاوندان مسروری است که ممکن است در یک مراسم فارغ&zwnj;التحصیلی برای یکی از اعضای گروه خود گرد آمده باشند، یا برای نظارۀ تجلیل زیاد از یکی از کسان خود جمع شده باشند. و به طور آشکار سودمند می&zwnj;بود که اگر انسانهای کمتر پیشرفته فقط می&zwnj;توانستند یاد گیرند که به مرگ طبیعی با همان سرزندگی و سرخوشی بنگرند.</p>
<p style="direction:rtl">  نظاره&zwnj;گران انسانی نمی&zwnj;توانند به دنبال درخشش ناشی از پیوند چیزی از همکاران انتقال یافتۀ خود را ببینند. این روانهای انتقال یافته مستقیماً از طریق عبور تنظیم کننده به تالار رستاخیز کرۀ مناسب آموزش مورانشیا عزیمت می&zwnj;کنند. این کارهای مربوط به انتقال موجودات زندۀ بشری به کرۀ مورانشیا توسط یک فرشتۀ اعظم که در روز استقرار آغازین کره در نور و حیات به چنین کره&zwnj;ای تخصیص یافته بود سرپرستی می&zwnj;شود.</p>
<p style="direction:rtl">  تا هنگامی که کره&zwnj;ای به چهارمین مرحلۀ نور و حیات دست می&zwnj;یابد، بیش از نیمی از انسانها از طریق انتقال از میان زندگان سیاره را ترک می&zwnj;کنند. این کاهش مرگ همینطور ادامه می&zwnj;یابد، اما من سیستمی را نمی&zwnj;شناسم که کرات مسکونی آن به رغم گذشت طولانی زمان از استقرار آنان در حیات کاملاً از مرگ طبیعی به عنوان تکنیک فرار از اسارت جسم رها شده باشند. و تا زمان رسیدن یکدست به چنین مرحلۀ بالایی از تکامل سیاره&zwnj;ای، کرات آموزشی مورانشیای جهان محلی باید به عنوان کرات آموزشی و فرهنگی برای پیشتازان در حال تکامل مورانشیا به خدمت خود ادامه دهند. حذف مرگ از نظر تئوریک ممکن است، اما مطابق مشاهدۀ من هنوز رخ نداده است. شاید بتوان در طول زمانهای بسیار دور اعصار متعاقب هفتمین مرحلۀ حیات تثبیت شدۀ سیاره&zwnj;ای به این وضعیت دست یافت.</p>
<p style="direction:rtl">  روانهای انتقال یافتۀ ادوار شکوهمند کرات ثبات یافته از میان کرات قصر عبور نمی&zwnj;کنند. آنها به عنوان دانشجو نیز در کرات مورانشیای سیستم یا کوکبه اقامت گذرا نخواهند داشت. آنها از میان هیچیک از مراحل آغازینِ حیات مورانشیا عبور نمی&zwnj;کنند. آنها تنها انسانهای فراز یابنده&zwnj;ای هستند که به فاصلۀ اندکی از انتقال مورانشیا از وجود مادی به وضعیت نیمه روحی می&zwnj;گریزند. تجربۀ اولیۀ این انسانهای <em>تسخیر شده توسط پسر</em> در دورۀ زندگانی فراز گرایانه با خدمت در کرات پیشرفت ستاد مرکزی جهان سپری می&zwnj;شود. و آنها از این کرات مطالعۀ متعلق به سلوینگتون به عنوان آموزگار به همان کراتی می&zwnj;روند که از کنارشان عبور کردند. سپس از طریق مسیر مشخص صعود انسان به سوی داخل به بهشت ادامه می&zwnj;دهند.</p>
<p style="direction:rtl">  اگر شما از سیاره&zwnj;ای که در مرحلۀ پیشرفتۀ توسعه قرار دارد دیدن کنید، به سرعت به دلایل فراهم ساختن پذیرش ناهمگون برای انسانهای فراز یابنده در کرات قصر و کرات بالاتر مورانشیا پی خواهید برد. شما فوراً خواهید فهمید که موجوداتی که از این کرات بسیار تکامل یافته می&zwnj;آیند آماده&zwnj;اند صعود به بهشت را بسیار زودتر از انسانهای معمولی که از کره&zwnj;ای نابسامان و عقب مانده نظیر یورنشیا می&zwnj;آیند به عهده گیرند.</p>
<p style="direction:rtl">  موجودات بشری صرف نظر از این که از چه سطح از پیشرفت سیاره&zwnj;ای به کرات مورانشیا صعود می&zwnj;کنند، هفت کرات قصر فرصت مکفی در اندوختن تجربه به عنوان آموزگار - دانشجو در کلیۀ زمینه&zwnj;هایی که به دلیل وضعیت پیشرفتۀ سیارات بومیشان نتوانستند به دست آورند به آنان عرضه می&zwnj;دارند.</p>
<p style="direction:rtl">  جهان در به کار بردن این تکنیکهای همتراز کننده قابل اتکا است. این تکنیکها به این منظور طراحی شده&zwnj;اند که اطمینان حاصل شود هیچ فراز یابنده&zwnj;ای از آنچه که برای تجربۀ صعودش ضروری است محروم نمی&zwnj;شود.</p>
<div class="c1">
<h4 style="direction:rtl">3- اعصار طلایی</h4></div>

<p style="direction:rtl">  در طول این عصر نور و حیات کره تحت حکومت پدرانۀ فرمانروای سیاره&zwnj;ای به طور فزاینده از رفاه و آبادانی برخوردار می&zwnj;شود. تا این هنگام، کرات تحت نیروی فزایندۀ یک زبان، یک مذهب، و در کرات نرمال، یک نژاد، پیشرفت می&zwnj;کنند. اما این عصر کامل نیست. این کرات هنوز از بیمارستانهای مجهز، منزلگاه&zwnj;هایی برای مراقبت از بیماران، برخوردارند. هنوز مشکلات مراقبت از صدمات تصادفی و رنجوریهایی که ناشی از کهولت سن و اختلالات پیری است باقی هستند. بیماری به طور کامل از بین نرفته است، و حیوانات زمین نیز کاملاً مهار نگشته&zwnj;اند. اما این کرات در مقایسه با روزگاران اولیۀ انسان بدوی در طول عصر پیش از پرنس سیاره&zwnj;ای همانند بهشت هستند. اگر شما ناگهان به سیاره&zwnj;ای در این مرحلۀ توسعه انتقال یابید، به طور غریزی چنین دنیایی را بهشت روی زمین وصف خواهید کرد.</p>
<p style="direction:rtl">  دولت بشری در سراسر این عصر پیشرفت و کمال نسبی در ادارۀ امور مادی به کار خود ادامه می&zwnj;دهد. هزینۀ مالی فعالیتهای عمومی کره&zwnj;ای مستقر در اولین مرحلۀ نور و حیات که من به تازگی از آن دیدن کردم از طریق تکنیک یک ده دادن تأمین می&zwnj;شدند. هر کارمند بالغ ده درصد از درآمد یا اضافه درآمد خود را به خزانۀ عمومی می&zwnj;پرداخت &mdash; و کلیۀ شهروندان توانمند زمانی کار می&zwnj;کردند. این درآمدها بدین صورت خرج می&zwnj;شدند:</p>
<blockquote>
<p style="direction:rtl">  1- سه درصد صرف ترویج حقیقت &mdash; علم، آموزش، و فلسفه &mdash; می&zwnj;شد.</p>
<p style="direction:rtl">  2- سه درصد به زیبایی &mdash; تفریح، رفاه اجتماعی، و هنر &mdash; تخصیص می&zwnj;یافت.</p>
<p style="direction:rtl">  3- سه درصد وقف نیکی &mdash; خدمت اجتماعی، نوع دوستی، و مذهب &mdash; می&zwnj;شد.</p>
<p style="direction:rtl">  4- یک درصد برای ذخایر بیمه در برابر خطر ناتوانی کاری که ناشی از تصادف، بیماری، کهولت سن یا فجایع غیرقابل پیشگیری است کنار گذارده می&zwnj;شد.</p>
</blockquote>
<p style="direction:rtl">  منابع طبیعی این سیاره به عنوان داراییهای اجتماعی و متعلقات جامعه مورد نظارت واقع می&zwnj;شدند.</p>
<p style="direction:rtl">  در این کره بالاترین افتخاری که به یک شهروند اعطا می&zwnj;شد درجۀ &rdquo;والاترین خدمت&ldquo; بود. این تنها درجۀ سپاس بود که در معبد مورانشیا اعطا می&zwnj;شد. این قدردانی از آنهایی به عمل می&zwnj;آمد که در مرحله&zwnj;ای از اکتشاف فوق مادی یا خدمت اجتماعی سیاره&zwnj;ای مدتها خود را ممتاز ساخته بودند.</p>
<p style="direction:rtl">  اکثر مقامهای اجتماعی و اداری مشترکاً توسط مردان و زنان حفظ می&zwnj;شدند. تدریس نیز بیشتر به طور مشترک انجام می&zwnj;گرفت. به همین ترتیب کلیۀ مسئولیتهای قضایی نیز از طریق زوجهای مشابه همکار انجام می&zwnj;پذیرفتند.</p>
<p style="direction:rtl">  در این کرات تراز اول، دورۀ بچه آوری به اندازۀ زیاد طولانی نیست. خوب نیست که فاصلۀ زمانی بین سنین بچه&zwnj;های یک خانواده چندین سال باشد. وقتی که فاصلۀ سنی بچه&zwnj;ها نزدیک باشد آنها بسیار بیشتر می&zwnj;توانند به آموزش متقابل یکدیگر کمک نمایند. و آنها در این کرات از طریق سیستمهای رقابتی سخت کوشانه در حوزه&zwnj;ها و بخشهای پیشرفتۀ دستیابیهای متنوع در خبرگی در حقیقت، زیبایی، و نیکی به طرز باشکوهی آموزش می&zwnj;یابند. تردید نداشته باشید که حتی این کرات جلال یافته به مقدار زیادی شرارت، بالفعل و بالقوه، را عرضه می&zwnj;دارند. این برانگیخته از انتخاب میان حقیقت و خطا، نیکی و شرارت، گناه و درستکاری است.</p>
<p style="direction:rtl">  با این وجود، در این سیارات پیشرفتۀ تکاملی یک مجازات قطعی و اجتناب ناپذیر وجود دارد که به وجود انسانی وصل است. هنگامی که یک کرۀ ثبات یافته فراتر از سومین مرحلۀ نور و حیات پیش می&zwnj;رود کلیۀ فراز یابندگان قبل از دستیابی به ناحیۀ فرعی در تقدیر دارند که نوعی مأموریت موقت را در سیاره&zwnj;ای که از میان مراحل پیشین تکامل عبور می&zwnj;کند دریافت کنند.</p>
<p style="direction:rtl">  هر یک از این اعصار پی در پی نمایانگر دستاوردهای رو به جلو در کلیۀ مراحل پیشرفت سیاره&zwnj;ای هستند. در عصر آغازین نور آشکارسازی حقیقت بسط داده می&zwnj;شد تا کارکردهای جهان جهانها را در برگیرد، در حالی که مطالعۀ الوهیت در عصر دوم، تلاش در جهت خبرگی در درک مفهوم پروتئوسیِ طبیعت، تبلیغ مذهبی، خدمت روحانی، مشارکتها، منشأ، و سرنوشت پسران آفریننده، اولین سطح خدای هفتگانه، می&zwnj;باشد.</p>
<p style="direction:rtl">  سیاره&zwnj;ای به اندازۀ یورنشیا که نسبتاً تثبیت شده است، دارای یکصد مرکز زیرمدیریتی است. این مراکز تابع توسط یکی از گروههای زیرین مدیران ذیصلاح مورد سرپرستی واقع می&zwnj;شوند:</p>
<blockquote>
<p style="direction:rtl">  1- پسران و دختران ماتریال جوانی که از ستاد مرکزی سیستم آورده می&zwnj;شوند تا برای آدم و حوای حاکم به عنوان دستیار عمل نمایند.</p>
<p style="direction:rtl">  2- نوادگان پرسنل نیمه انسانی پرنس سیاره&zwnj;ای که در برخی کرات برای این منظور و نیز سایر مسئولیتهای مشابه تولید مثل شده&zwnj;اند.</p>
<p style="direction:rtl">  3- نوادگان مستقیم سیاره&zwnj;ای آدم و حوا.</p>
<p style="direction:rtl">  4- مخلوقات بینابینی مادیت یافته و بشری شده.</p>
<p style="direction:rtl">  5- انسانهای پیوند خورده با تنظیم کننده که بنا به درخواست خود و فرمان تنظیم کنندۀ شخصیِ سرپرستیِ جهان موقتاً از انتقال به دنیای آن سو معاف شده&zwnj;اند تا در برخی سِمَتهای مهم اداری در سیاره ادامه دهند.</p>
<p style="direction:rtl">  6- انسانهایی با آموزش ویژه و وابسته به مدارس سیاره&zwnj;ای مدیریت که همچنین دستور خدمت متعالی در معبد مورانشیا را دریافت کرده&zwnj;اند.</p>
<p style="direction:rtl">  7- برخی کمیسیونهای انتخابی سه شهروند کاملاً شایسته که گاهی اوقات به وسیلۀ شهروندان و نیز با حکم فرمانروای سیاره&zwnj;ای مطابق توانمندی خاصشان در انجام یک کار مشخص که در آن ناحیۀ سیاره&zwnj;ای ویژه مورد نیاز است، انتخاب می&zwnj;شوند.</p>
</blockquote>
<p style="direction:rtl">  محدودیت بزرگی که یورنشیا در رابطه با سرنوشت والای سیاره&zwnj;ای دستیابی به نور و حیات با آن مواجه است شامل مشکلات بیماری، تبهکاری، جنگ، نژادهای چند رنگه، و تکلم به چند زبان می&zwnj;باشد.</p>
<p style="direction:rtl">  هیچ کرۀ تکاملی نمی&zwnj;تواند فراتر از اولین مرحلۀ استقرار در نور، امید به پیشرفت داشته باشد، مگر این که به یک زبان، یک مذهب، و یک فلسفه دست یافته باشد. بودن در یک نژاد این دستیابی را به اندازۀ زیاد تسهیل می&zwnj;سازد، اما این مانع دستیابی بسیاری از مردمان یورنشیا به مراحل بالاتر نیست.</p>
<div class="c1">
<h4 style="direction:rtl">4- تنظیمات اداری</h4></div>

<p style="direction:rtl">  در مراحل بعدی وجود تثبیت شده، کرات مسکونی تحت سرپرستی خردمندانه و دلسوزانۀ سپاه داوطلبان نهایت، فراز یابندگان نیل به بهشت، که برای خدمت روحانی به برادران انسانی خود بازگشته&zwnj;اند، به پیشرفت اعجاب&zwnj;آوری نائل می&zwnj;شوند. این پایان دهندگان در همکاری با پسران آموزگار تثلیث فعال هستند، اما شرکت واقعی خود را در امور کره تا زمان پدیداری معبد مورانشیا در روی کرۀ زمین آغاز نمی&zwnj;کنند.</p>
<p style="direction:rtl">  به دنبال آغاز رسمی خدمت سیاره&zwnj;ای سپاه نهایت، اکثر گروههای کثیر آسمانی خارج می&zwnj;شوند. اما نگاهبانان سراف سرنوشت به خدمت شخصی خود به انسانهای در حال پیشرفت در نور ادامه می&zwnj;دهند. در واقع چون گروههای بزرگتر و بزرگتری از موجودات بشری در طول مدت حیات سیاره&zwnj;ای به سومین دایرۀ کیهانیِ دستیابیِ هماهنگِ انسانی می&zwnj;رسند، این فرشتگان در سراسر اعصار تثبیت شده با تعداد پیوسته فزاینده می&zwnj;آیند.</p>
<p style="direction:rtl">  این صرفاً اولین مورد از تنظیمات پی در پی اداری است که با نمایان شدن اعصار متوالی دستیابی فزایندۀ شکوهمند در کرات مسکونی که به تدریج از اولین مرحله به هفتمین مرحلۀ وجود پایدار گذار می&zwnj;کنند توأم می&zwnj;باشند.</p>
<p style="direction:rtl">  1-<em> اولین مرحلۀ نور و حیات</em>. یک کره در این مرحلۀ اولیۀ ثبات یافته توسط سه حکمران اداره می&zwnj;شود:</p>
<blockquote>
<p style="direction:rtl">  .a فرمانروای سیاره&zwnj;ای که در آن هنگام به وسیلۀ یک پسر ناصح آموزگار تثلیث مورد مشورت قرار می&zwnj;گیرد. از میان کلیۀ احتمالات، او رئیس آخرین گروه از چنین پسرانی است که در سیاره عمل می&zwnj;نمایند.</p>
<p style="direction:rtl">  .b رئیس سپاه سیاره&zwnj;ای پایان دهندگان.</p>
<p style="direction:rtl">  .c آدم و حوا، که به طور مشترک به عنوان یکپارچه کنندگان رهبری دوگانۀ پرنس فرمانروا و رئیس پایان دهندگان عمل می&zwnj;نمایند.</p>
</blockquote>
<p style="direction:rtl">  مخلوقات تعالی یافته و رهایی یافتۀ بینابینی برای فرشتگان سراف و پایان دهندگان به عنوان مفسر عمل می&zwnj;کنند. یکی از آخرین کارهای پسران آموزگار تثلیث در مأموریت آخرشان، رها ساختن بینابینیهای آن سرزمین و ارتقا دادن (یا باز گرداندن) آنها به وضعیت پیشرفتۀ سیاره&zwnj;ای و گماردن آنان به مکانهای مسئول در حکومت جدید کرۀ ثبات یافته می&zwnj;باشد. از قبل چنان تغییراتی در دامنۀ دید بشر صورت داده شده که انسانها را قادر سازد این نیاکان مشترکِ پیش از این نامرئیِ رژیم پیشین آدم را بشناسند. این کار از طریق آخرین کشفیات علم فیزیک در ارتباط با کارکردهای گستردۀ سیاره&zwnj;ای کنترلگران استاد فیزیکی میسر می&zwnj;شود.</p>
<p style="direction:rtl">  فرمانروای سیستم اختیار دارد مخلوقات بینابینی را هر وقت بعد از اولین مرحلۀ پایدار مرخص نماید، طوری که بتوانند در مورانشیا با کمک حاملین حیات و کنترلگران فیزیکی و بعد از دریافت تنظیم کنندگان فکر به بشر تبدیل شوند و صعود خویش را به بهشت آغاز نمایند.</p>
<p style="direction:rtl">  در سومین مرحله و مراحل بعد، برخی از بینابینیها هنوز به کار مشغولند، عمدتاً به عنوان شخصیتهای ارتباطی برای پایان دهندگان، اما همینطور که هر مرحلۀ نور و حیات آغاز می&zwnj;شود، رسته&zwnj;های جدیدی از خادمان ارتباطی به اندازۀ زیاد جانشین بینابینیها می&zwnj;شوند. تا آن هنگام تعداد بسیار اندکی از آنان فراتر از چهارمین مرحلۀ نور باقی می&zwnj;مانند. هفتمین مرحله شاهد آمدن اولین خادمان اَبسونایت از بهشت برای خدمت به جای برخی مخلوقات جهان است.</p>
<p style="direction:rtl">  2- <em>دومین مرحلۀ نور و حیات</em>. این دوره با ورود یک حامل حیات که مشاور داوطلب حکمرانان سیاره&zwnj;ای در رابطه با تلاشهای بیشتر برای تزکیه و تحکیم نژاد انسانی می&zwnj;شود در کرات اعلام می&zwnj;شود. بدین ترتیب حاملین حیات به طور فعال در تکامل بیشتر نژاد بشری &mdash; از نظر فیزیکی، اجتماعی، و اقتصادی &mdash; شرکت می&zwnj;کنند. و سپس آنها سرپرستی خود را به تزکیۀ بیشتر تیرۀ انسانی از طریق حذف شدید بقایای عقب افتاده و ماندگار پتانسیل پست که حاوی طبیعت عقلانی، فلسفی، کیهانی، و معنوی می&zwnj;باشد گسترش می&zwnj;دهند. آنهایی که حیات را طراحی نموده و در یک کرۀ مسکونی جای می&zwnj;دهند، کاملاً صلاحیت دارند که به پسران و دختران ماتریال که در پالایش نژاد در حال تکامل از تمامی تأثیرات زیان&zwnj;آور از اتوریتۀ کامل و تردید ناپذیر برخوردارند اندرز دهند.</p>
<p style="direction:rtl">  از دومین مرحله به بعد، در سراسر دورۀ وجود یک سیارۀ تثبیت شده، پسران آموزگار برای پایان دهندگان به عنوان مشاور خدمت می&zwnj;کنند. آنها در طول این مأموریتها به عنوان داوطلب خدمت می&zwnj;کنند، و نه به دلیل انجام یک مأموریت. آنها منحصراً با سپاه پایان دهندگان خدمت می&zwnj;کنند، به جز این که آدم و حوای سیاره&zwnj;ای با رضایت فرمانروای سیستم می&zwnj;توانند از وجود آنها به عنوان مشاور برخوردار گردند.</p>
<p style="direction:rtl">  3- <em>سومین مرحلۀ نور و حیات</em>. در طول این دوره کرات مسکونی به قدردانی جدیدی از وجود قدمای ایامها، دومین فاز خدای هفتگانه، دست می&zwnj;یابند و نمایندگان این فرمانروایان ابرجهان به روابط جدیدی با حکومت سیاره&zwnj;ای وارد می&zwnj;شوند.</p>
<p style="direction:rtl">  در هر عصر متعاقبِ وجودِ تثبیت شده، پایان دهندگان در ظرفیتهای دائماً فزاینده عمل می&zwnj;نمایند. یک همبستگی کاریِ نزدیک بین پایان دهندگان، ستارگان عصر (ابرفرشتگان)، و پسران آموزگار تثلیث وجود دارد.</p>
<p style="direction:rtl">  در طول این عصر یا عصر بعد یک آموزگار تثلیث که توسط یک گروه چهار نفره از ارواح خادم یاری می&zwnj;شود به رئیس اجرایی انتخابی انسانی که در آن زمان به عنوان سرپرست مشترک امور کره به فرمانروای سیاره&zwnj;ای مربوط می&zwnj;شود، ملحق می&zwnj;شود. این رئیسان اجرایی انسانی برای بیست و پنج سال زمان سیاره&zwnj;ای خدمت می&zwnj;کنند، و این واقعۀ جدید است که رها شدن آدم و حوای سیاره&zwnj;ای را از کرۀ مأموریت طولانیشان در طول اعصار بعد تسهیل می&zwnj;نماید.</p>
<p style="direction:rtl">  گروههای چهار نفرۀ ارواح خادم شامل اینها هستند: رئیس فرشتگان سراف کره، مشاور سکورافیِ ابرجهان، فرشتۀ اعظم انتقالها و آمنیافیمی که به عنوان نمایندۀ شخصی نگاهبان برگماشتۀ ساکن در ستاد مرکزی سیستم عمل می&zwnj;نماید. اما این مشاوران هرگز رهنمودی عرضه نمی&zwnj;دارند مگر این که برای آن درخواست شود.</p>
<p style="direction:rtl">  4- <em>چهارمین مرحلۀ نور و حیات</em>. پسران آموزگار تثلیث در نقشهای جدیدی در کرات ظاهر می&zwnj;شوند. آنها که به وسیلۀ پسران مخلوق - تثلیث یافته که مدتها با رستۀ آنها مربوطند یاری می&zwnj;شوند، اکنون به عنوان مشاوران داوطلب و مشاوران فرمانروای سیاره&zwnj;ای و همکاران وی به کرات می&zwnj;آیند. این دو گروه &mdash; پسران تثلیث یافتۀ بهشت - هاونا و پسران تثلیث یافتۀ فراز یابنده &mdash; نمایانگر نگرشهای متفاوت جهان و تجارب متنوع شخصی می&zwnj;باشند که برای فرمانروایان سیاره&zwnj;ای بسیار مفید هستند.</p>
<p style="direction:rtl">  در هر زمان بعد از این عصر، آدم و حوای سیاره&zwnj;ای به منظور آغاز صعود بهشتی خود می&zwnj;توانند از پسر فرمانروای آفریننده تقاضای معافیت از وظایف سیاره&zwnj;ای را کنند. آنها همچنین می&zwnj;توانند به عنوان مدیران نوع نوظهور جامعۀ فزاینده روحانی که از انسانهای پیشرفته تشکیل شده باقی بمانند. این انسانها تلاش می&zwnj;کنند تا تعالیم فلسفی پایان دهندگان را که توسط ستارگان تابناک عصر توصیف می&zwnj;شود فرا گیرند. ستارگان تابناک عصر در آن زمان برای تشریک مساعی با فرشتگان سِکِنافیم که متعلق به ستاد مرکزی ابرجهان هستند، به صورت دوتایی به کرات گمارده می&zwnj;شوند.</p>
<p style="direction:rtl">  پایان دهندگان عمدتاً درگیر شروع فعالیتهای جدید و فوق مادی جامعه در زمینۀ اجتماعی، فرهنگی، فلسفی، کیهانی، و معنوی می&zwnj;باشند. تا جایی که ما می&zwnj;توانیم تشخیص دهیم آنها تا اعماق هفتمین دورۀ ثبات تکاملی به این خدمت ادامه می&zwnj;دهند. آنها در آن هنگام ممکن است برای خدمت رهسپار فضای خارج شوند. ما حدس می&zwnj;زنیم که در آن هنگام جای آنها با موجودات اَبسونایت از بهشت پر می&zwnj;شود.</p>
<p style="direction:rtl">  5- <em>پنجمین مرحلۀ نور و حیات</em>. تنظیمات دوبارۀ این مرحلۀ وجود تثبیت شده تقریباً به طور کامل به قلمروهای فیزیکی مربوط می&zwnj;شود و مورد توجه اصلی کنترلگران استاد فیزیکی می&zwnj;باشد.</p>
<p style="direction:rtl">  6- <em>ششمین مرحلۀ نور و حیات</em> شاهد پیدایش کارکردهای جدید مدارهای ذهن عالم است. به نظر می&zwnj;رسد خرد کیهانی در بر گیرندۀ خدمت جهانی ذهن می&zwnj;شود.</p>
<p style="direction:rtl">  7- <em>هفتمین مرحلۀ نور و حیات</em>. در اوایل دورۀ هفتم، یک مشاور داوطلب که به وسیلۀ قدمای ایامها فرستاده شده، به مشاور آموزگار تثلیث فرمانروای سیاره&zwnj;ای می&zwnj;پیوندد، و بعدها با ورود یک مشاور سوم که از طرف رئیس عالی اجرایی ابرجهان فرستاده شده، بر تعداد آنها افزوده می&zwnj;گردد.</p>
<p style="direction:rtl">  در طول این دوره، اگر نه پیش از آن، همیشه آدم و حوا از مسئولیتهای سیاره&zwnj;ای مرخص می&zwnj;شوند. اگر یک پسر ماتریال در سپاه پایان دهندگان وجود داشته باشد، ممکن است با رئیس اجرایی انسانی در ارتباط قرار گیرد، و گاهی اوقات این یک ملک صادق است که داوطلب کار در این ظرفیت می&zwnj;شود. اگر یک بینابینی در میان پایان دهندگان وجود داشته باشد، کلیۀ آن رستۀ باقیمانده در سیاره فوراً مرخص می&zwnj;شوند.</p>
<p style="direction:rtl">  یک آدم و حوای سیاره&zwnj;ای به دنبال رهایی یافتن از مأموریت طولانی مدتشان ممکن است مسیرهای حرفه&zwnj;ای زیرین را انتخاب نمایند:</p>
<blockquote>
<p style="direction:rtl">  1- آنها می&zwnj;توانند از سیاره مرخص شوند و از ستاد مرکزی جهان فوراً مسیر زندگانی بهشت را آغاز نمایند و در پایان تجربۀ مورانشیا تنظیم کنندۀ روح دریافت دارند.</p>
<p style="direction:rtl">  2- اغلب یک آدم و حوای سیاره&zwnj;ای هنوز در حالی که در یک کرۀ استقرار یافته در نور خدمت می&zwnj;کنند، مقارن با دریافت تنظیم کننده توسط برخی از فرزندان وارداتی تیرۀ خالصشان که برای یک دورۀ خدمت سیاره&zwnj;ای داوطلب شده&zwnj;اند، تنظیم کننده دریافت خواهند کرد. آنها متعاقباً ممکن است همگی به ستاد مرکزی جهان رفته و از آنجا دورۀ زندگانی بهشت را آغاز نمایند.</p>
<p style="direction:rtl">  3- یک آدم و حوای سیاره&zwnj;ای ممکن است برگزینند مثل پسران و دختران مادی از پایتخت سیستم برای یک سفر کوتاه مستقیماً به کرۀ میدسونایتیها بروند و در آنجا تنظیم کنندگان خود را دریافت دارند.</p>
<p style="direction:rtl">  4- آنها ممکن است تصمیم بگیرند به ستاد مرکزی سیستم بازگردند و برای مدتی کرسیهایی را در دیوان عالی اشغال نمایند و بعد از آن خدمت تنظیم کنندگانی دریافت دارند و صعود به بهشت را آغاز نمایند.</p>
<p style="direction:rtl">  5- آنها ممکن است از مسئولیتهای اداری خود به کرۀ بومی خویش بازگردند و برای مدتی به عنوان آموزگار خدمت کنند و در هنگام انتقال به ستاد مرکزی جهان، تنظیم کنندگان در آنها ساکن شوند.</p>
</blockquote>
<p style="direction:rtl">  در سراسر تمامی این ادوار، پسران و دختران وارداتیِ یاری کننده در نظم و ترتیب در حال پیشرفت اجتماعی و اقتصادی نفوذ هنگفتی اعمال می&zwnj;دارند. آنها حداقل تا زمانی که تبدیل به بشر شدن، دریافت تنظیم کننده و حرکت به سوی بهشت را برگزینند، به طور بالقوه فناناپذیرند.</p>
<p style="direction:rtl">  در کرات تکاملی یک موجود باید تبدیل به بشر شود تا تنظیم کنندۀ فکر دریافت دارد. کلیۀ اعضای فراز یابندۀ سپاه انسانیِ پایان دهندگان، از سکونت تنظیم کنندگان در خود برخوردار گشته و با آنها پیوند خورده&zwnj;اند، به استثنای سرافیمها که در هنگام گرد آمدن در این سپاه، از طریق نوع دیگری از روح، پدر در آنها ساکن گشته است.</p>
<div class="c1">
<h4 style="direction:rtl">5- اوج توسعۀ مادی</h4></div>

<p style="direction:rtl">  مخلوقات انسانی که در یک کرۀ آلوده به گناه، تحت استیلای شرارت، خود پرست، و منزوی همانند یورنشیا زندگی می&zwnj;کنند، به سختی می&zwnj;توانند کمال فیزیکی، نیل عقلانی، و توسعۀ معنوی را که این ادوار پیشرفتۀ تکامل در یک کرۀ عاری از گناه را تعیین ویژگی می&zwnj;نماید تصور کنند.</p>
<p style="direction:rtl">  مراحل پیشرفتۀ یک کرۀ استقرار یافته در نور و حیات نمایانگر اوج توسعۀ تکاملی مادی است. در این کرات بافرهنگ، از بطالت و تضاد اعصار پیشین بدوی دیگر خبری نیست. فقر و نابرابری اجتماعی تماماً از میان رفته است. انحطاط ناپدید شده است و کار ناشایسته به ندرت مشاهده می&zwnj;شود. دیوانگی عملاً دیگر وجود ندارد و عقب ماندگی نادر است.</p>
<p style="direction:rtl">  وضعیت اقتصادی، اجتماعی، و حکومتی این کرات از مرتبت والا و کمال یافته است. علم، هنر، و صنعت شکوفان است، و جامعه یک مکانیسم کاری ملایم از پیشرفت والای مادی، عقلانی، و فرهنگی است. صنعت به اندازۀ زیادی به خدمت اهداف والاتر چنین تمدن باشکوه معطوف شده است. حیات اقتصادی چنین کره&zwnj;ای اخلاقی گشته است.</p>
<p style="direction:rtl">  جنگ یک امر تاریخی شده است، و ارتشها یا نیروهای پلیسی دیگر وجود ندارند. دولت به تدریج ناپدید می&zwnj;شود. کنترل خود به آهستگی مصوبات قانونی بشری را منسوخ می&zwnj;سازد. دامنۀ دولت مدنی و مصوبات قانونی، در یک کشور متوسط برخوردار از تمدن در حال پیشرفت، در نسبت معکوس با اخلاقیات و معنویت شهروندی است.</p>
<p style="direction:rtl">  مدارس به اندازۀ زیاد بهبود یافته&zwnj;اند و وقف آموزش اندیشه و شکوفایی روان شده&zwnj;اند. مراکز هنر عالی هستند و سازمانهای موسیقی تراز اول می&zwnj;باشند. معابد پرستشی با مدارس فلسفه و مذهب تجربی مربوط به آنها نوآوریهای زیبایی و عظمت هستند. میادین رو باز تجمع پرستشی به همین اندازه در سادگی تزیینات هنرمندانه اعجاب&zwnj;آورند.</p>
<p style="direction:rtl">  آماده سازیهای بازیهای رقابتی، فکاهی، و سایر جنبه&zwnj;های دستاوردهای شخصی و گروهی، مکفی و مناسبند. یک جنبۀ خاص از فعالیتهای رقابتی در یک چنین کرۀ بسیار بافرهنگ به تلاشهای افراد و گروهها برای پیشی گرفتن در علوم و فلسفه&zwnj;های کیهان شناسی مربوط می&zwnj;شود. ادبیات و سخنوری شکوفا می&zwnj;گردد، و زبان آنقدر بهبود می&zwnj;یابد که سمبل مفاهیم و نیز بیانگر ایده&zwnj;ها باشد. زندگی به گونه&zwnj;ای طرب&zwnj;انگیز ساده است. انسان سرانجام یک مرحلۀ بالایی از توسعۀ مکانیکی را با یک نیل الهام بخش عقلانی هماهنگ ساخته است و هر دو را تحت&zwnj;الشعاع یک نیل بدیع معنوی قرار داده است. پیگیری شادی یک تجربۀ سرور و خشنودی است.</p>
<div class="c1">
<h4 style="direction:rtl">6- انسان منفرد</h4></div>

<p style="direction:rtl">  به تدریج که کرات در وضعیت پایدار نور و حیات پیشرفت می&zwnj;کنند، جامعه به طور فزاینده صلح&zwnj;جو می&zwnj;شود. در حالی که فرد از استقلالش کاسته نشده و کمتر وقف خانوادۀ خویش نیست، بیشتر نوع دوست و برادرانه شده است.</p>
<p style="direction:rtl">  در یورنشیا، و آنطور که شما هستید، می&zwnj;توانید قدردانی اندکی از وضعیت پیشرفته و طبیعت مترقی نژادهای روشن ضمیر این کرات کمال یافته داشته باشید. این مردم گل سرسبد نژادهای تکاملی هستند. اما این موجودات هنوز انسان هستند. آنها همچنان نفس می&zwnj;کشند، غذا می&zwnj;خورند، می&zwnj;خوابند، و می&zwnj;آشامند. این تکامل بزرگ، بهشت نیست، اما پیش درآمد والای کرات الهی صعود بهشتی است.</p>
<p style="direction:rtl">  در یک کرۀ نرمال مدتها است که برازندگی بیولوژیک نوع انسان در طول ادوار پس از آدم به حد بالایی رسیده است. و اکنون از دوره به دوره در سراسر اعصار تثبیت شده تکامل فیزیکی انسان ادامه می&zwnj;یابد. هم بینایی و هم شنوایی وسعت می&zwnj;یابد. تا این هنگام تعداد جمعیت ثابت شده است. تولید مثل مطابق نیازهای سیاره&zwnj;ای و عطایای ذاتی ارثی تحت قاعده در می&zwnj;آید: انسانها در یک سیاره در طول این عصر به پنج تا ده گروه تقسیم می&zwnj;شوند، و گروههای پایین&zwnj;تر مجازند فقط به اندازۀ نصف گروه بالاتر تولید مثل کنند. بهبود مداوم چنین نژاد باعظمتی در سراسر عصر نور و حیات به اندازۀ زیاد یک امر تولید مثل انتخابی آن تیره&zwnj;های نژادی است که کیفیتهای برتری با طبیعت اجتماعی، فلسفی، کیهانی، و معنوی به نمایش می&zwnj;گذارند.</p>
<p style="direction:rtl">  تنظیم کنندگان مثل اعصار تکاملی پیشین به آمدن ادامه می&zwnj;دهند، و به تدریج که اعصار می&zwnj;گذرند، این انسانها به طور فزاینده قادرند با قطعۀ پدر که در آنها ساکن است دست به مشارکت ربانی زنند. در طول مراحل آغازین و پیش معنویِ توسعه، ارواح یاور ذهن هنوز کار می&zwnj;کنند. به تدریج که ادوار پی در پی حیات تثبیت شده تجربه می&zwnj;شوند، روح&zwnj;القدس و خدمت فرشتگان حتی مؤثرترند. در چهارمین مرحلۀ نور و حیات به نظر می&zwnj;رسد انسانهای پیشرفته ارتباط قابل ملاحظۀ محسوسی با حضور روحیِ روح استاد قلمرو ابرجهان مربوطه تجربه می&zwnj;نمایند، در حالی که فلسفۀ چنین دنیایی روی تلاش برای درک الهامات جدیدی از خداوند متعال متمرکز است. بیش از نیمی از ساکنان بشری در سیارات این رستۀ پیشرفته، انتقال به حالت مورانشیا را از میان زندگان تجربه می&zwnj;نمایند. لذا، &rdquo;چیزهای کهنه سپری می&zwnj;شوند. بنگرید، کلیۀ چیزها نو می&zwnj;شوند.&ldquo;</p>
<p style="direction:rtl">  ما تصور می&zwnj;کنیم که تا پایان پنجمین مرحلۀ عصر نور و حیات، تکامل فیزیکی به توسعۀ کامل خود دست یافته است. ما مشاهده می&zwnj;کنیم که سرحدات فوقانی توسعۀ روحی که به ذهن در حال تکامل بشری مربوط است، به وسیلۀ سطح پیوند با تنظیم کنندۀ مربوط به ارزشهای توأم مورانشیا و معانی کیهانی تعیین می&zwnj;شوند. اما در رابطه با خرد: در حالی که به راستی نمی&zwnj;دانیم، حدس می&zwnj;زنیم که برای تکامل عقلانی و نیل به خرد هرگز نمی&zwnj;تواند حدی وجود داشته باشد. در کره&zwnj;ای که در مرحلۀ هفتم قرار دارد خرد می&zwnj;تواند پتانسیلهای مادی را به انتها رساند، به بینش موتا وارد شود و حتی نهایتاً شکوه اَبسونایت را برای نخستین بار تجربه نماید.</p>
<p style="direction:rtl">  ما مشاهده می&zwnj;کنیم که در این کرات بسیار تکامل یافته و دیرپای مرحلۀ هفتم موجودات بشری پیش از رفتن به دنیای بعد، زبان جهان محلی را به طور کامل فرا می&zwnj;گیرند. و من از تعداد بسیار اندکی از سیارات بسیار قدیمی دیدار کرده&zwnj;ام که در آنها اَبَندانتِرها به انسانهای کهنسالتر زبان ابرجهان را آموزش می&zwnj;دادند. و در این کرات من تکنیکی را که از طریق آن شخصیتهای اَبسونایت حضور پایان دهندگان را در معبد مورانشیا آشکار می&zwnj;سازند مشاهده کرده&zwnj;ام.</p>
<p style="direction:rtl">  این داستان هدف شکوهمند تلاش انسان در کرات تکاملی است. و این تماماً حتی پیش از آن که موجودات بشری به دوران زندگانی مورانشیای خود وارد شوند رخ می&zwnj;دهد. تمامی این رخداد باشکوه توسط انسانهای مادی در کرات مسکونی قابل دستیابی است. این اولین مرحله از آن مسیر بی&zwnj;پایان و غیرقابل فهم صعود به بهشت و نیل به ربانیت است.</p>
<p style="direction:rtl">  اما آیا ممکن است تصور کنید که اکنون از کراتی که مدتها از وجود آنها در هفتمین دورۀ استقرار در نور و حیات می&zwnj;گذرد چه نوع انسانهای تکاملی برمی&zwnj;خیزند؟ این قسم انسانها هستند که به منظور شروع نمودن دورۀ زندگانی فرازگرایانۀ خود به کرات مورانشیای پایتخت جهان محلی رهسپار می&zwnj;شوند.</p>
<p style="direction:rtl">  اگر انسانهای یورنشیای پریشان فقط می&zwnj;توانستند یکی از این کرات پیشرفته&zwnj;تر را که مدتها است در نور و حیات استقرار یافته&zwnj;اند مشاهده کنند، دیگر هیچگاه حکمت طرح تکاملی آفرینش را زیر سؤال نمی&zwnj;بردند. اگر پیشرفت ابدی مخلوق در آینده وجود نداشت، هنوز دستیابیهای متعالی تکاملی نژادهای انسانی در چنین کرات تثبیت شدۀ برخوردار از نیل کمال یافته به قدر کافی آفرینش انسان را در کرات زمان و فضا توجیه می&zwnj;کرد.</p>
<p style="direction:rtl">  ما اغلب به فکر فرو می&zwnj;رویم: اگر جهان بزرگ باید در نور و حیات استقرار یابد، آیا سرنوشت انسانهای فراز یابندۀ کامل هنوز بودن در سپاه نهایت است؟ لیکن ما نمی&zwnj;دانیم.</p>
<div class="c1">
<h4 style="direction:rtl">7- مرحلۀ اول یا مرحلۀ سیاره&zwnj;ای</h4></div>

<p style="direction:rtl">  این دوره از ظهور معبد مورانشیا در ستاد مرکزی جدید سیاره&zwnj;ای تا زمان استقرار تمامی سیستم در نور و حیات امتداد می&zwnj;یابد. این عصر به وسیلۀ پسران آموزگار تثلیث در پایان مأموریتهای پی در پی آنها در کره، هنگامی که پرنس سیاره&zwnj;ای با حکم و حضور شخصی پسر اعطایی بهشتی آن کره به رتبۀ فرمانروای سیاره&zwnj;ای ارتقا می&zwnj;یابد، افتتاح می&zwnj;شود. مقارن با آن، پایان دهندگان شرکت فعال خود را در امور سیاره&zwnj;ای آغاز می&zwnj;کنند.</p>
<p style="direction:rtl">  برای موجودات خارجی و مرئی، حکمرانان واقعی یا مدیران چنین کرۀ استقرار یافته در نور و حیات پسر و دختر ماتریال، آدم و حوای سیاره&zwnj;ای می&zwnj;باشند. پایان دهندگان نامرئی هستند. پرنس فرمانروا نیز به جز هنگام بودن در معبد مورانشیا نامرئی است. بدین ترتیب رهبران واقعی و عملی رژیم سیاره&zwnj;ای پسر و دختر ماتریال هستند. اطلاع از این ترتیبات است که به ایدۀ پادشاهان و ملکه&zwnj;ها در سراسر سرزمینهای جهان اعتبار بخشیده است. و پادشاهان و ملکه&zwnj;ها تحت این شرایط ایده&zwnj;آل موفقیت بزرگی هستند، یعنی هنگامی که کره می&zwnj;تواند به شخصیتهای والایی فرمان دهد که باز از سوی فرمانروایانی والاتر ولی نادیدنی عمل کنند.</p>
<p style="direction:rtl">  هنگامی که کرۀ شما به چنین عصری می&zwnj;رسد، بدون شک ماکی ونتا ملک صادق که اکنون قائم مقام پرنس سیاره&zwnj;ای یورنشیا است، جای فرمانروای سیاره&zwnj;ای را اشغال خواهد کرد. و مدتها است در جروسم گمان این می&zwnj;رود که او با یک پسر و دختر آدم و حوای یورنشیا که اکنون در ایدنشیا تحت سرپرستی والامرتبه&zwnj;های نُرلاشیادک نگاهداری می&zwnj;شوند همراه خواهد بود. این فرزندان آدم ممکن است در همکاری با ملک صادقِ حکمران در یورنشیا اینطور خدمت کنند، زیرا آنها تقریباً 37٫000 سال پیش در هنگامی که بدنهای مادی خود را در یورنشیا در آمادگی برای انتقال به ایدنشیا تسلیم کردند، از نیروی تولید مثل محروم گشتند.</p>
<p style="direction:rtl">  این عصر تثبیت شده همچنان تداوم دارد تا این که هر سیارۀ مسکونی در سیستم به دورۀ ثبات دست یابد. و سپس، هنگامی که جوانترین کره &mdash; آخرین کره&zwnj;ای که به نور و حیات دست می&zwnj;یابد &mdash; برای هزار سال به وقت سیستم چنین ثباتی را تجربه نمود، تمامی سیستم به وضعیت ثبات یافته وارد می&zwnj;شود و تک تک کرات به دورۀ سیستمیِ عصر نور و حیات داخل می&zwnj;شوند.</p>
<div class="c1">
<h4 style="direction:rtl">8- مرحلۀ دوم یا مرحلۀ سیستم</h4></div>

<p style="direction:rtl">  هنگامی که کل یک سیستم در حیات استقرار می&zwnj;یابد، یک نوع جدیدی از دولت افتتاح می&zwnj;شود. فرمانروایان سیاره&zwnj;ای، اعضای انجمن سیستم می&zwnj;شوند، و این گروه جدید مدیریت که تحت وتو پدران کوکبه قرار دارد مرجع عالی قدرت است. چنین سیستمی از کرات مسکونی عملاً خودمختار می&zwnj;شود. مجمع قضایی سیستم در کرۀ ستاد مرکزی برقرار می&zwnj;شود، و هر سیاره ده نمایندۀ خود را به آنجا اعزام می&zwnj;دارد. دادگاهها اکنون در پایتختهای سیستمها برقرار می&zwnj;شوند، و فقط استینافها به ستاد مرکزی جهان برده می&zwnj;شوند.</p>
<p style="direction:rtl">  با تثبیت سیستم نگاهبان تعیین شده، نمایندۀ رئیس عالی اجرایی ابرجهان، مشاور داوطلب دیوان عالی سیستم و مسئول عملی مجمع قضایی جدید می&zwnj;شود.</p>
<p style="direction:rtl">  بعد از تثبیت تمامی سیستم در نور و حیات، حکمرانان سیستم دیگر آمد و رفت نمی&zwnj;کنند. چنین حکمرانی برای همیشه در رأس سیستم خود باقی می&zwnj;ماند. معاونان حکمرانان مثل اعصار پیش به تعویض ادامه می&zwnj;دهند.</p>
<p style="direction:rtl">  در طول این دورۀ ثبات، برای اولین بار میدسونایتیها برای کار به عنوان مشاور برای مجامع قضایی و ناصح برای محکمات داوری از کرات ستاد مرکزی جهان که در آنها موقتاً اقامت داشتند می&zwnj;آیند. این میدسونایتیها همچنین تلاش می&zwnj;کنند معانی موتای جدیدی با ارزش متعالی را در داخل کارهای آموزشی که به طور مشترک با پایان دهندگان برپا می&zwnj;کنند جای دهند. آنچه را که فرزندان ماتریال به طور بیولوژیک برای نژادهای انسانی انجام دادند، مخلوقات میدسونایت اکنون برای این انسانهای متحد و جلال یافته در قلمروهای پیوسته پیش روندۀ فلسفه و فکر معنویت یافته به انجام می&zwnj;رسانند.</p>
<p style="direction:rtl">  در کرات مسکونی پسران آموزگار همکاران داوطلب پایان دهندگان می&zwnj;شوند، و همچنین همین پسران آموزگار، بعد از این که تمامی یک سیستم در نور و حیات استقرار یافت، در هنگامی که کرات قصر دیگر به عنوان کرات ناهمسان پذیرشی به کار گرفته نمی&zwnj;شوند، پایان دهندگان را به آن کرات همراهی می&zwnj;کنند. حداقل این امر تا زمانی که تمامی کوکبه بدین صورت تکامل یافت صدق می&zwnj;کند. اما گروههایی که تا آن حد پیشرفت کرده باشند در نبادان وجود ندارد.</p>
<p style="direction:rtl">  ما اجازه نداریم نوع کار پایان دهندگان را که این کراتِ دوباره وقف شدۀ قصر را سرپرستی خواهند کرد برملا سازیم. با این وجود شما آگاهی یافته&zwnj;اید که در سراسر جهانها انواع مختلف مخلوقات هوشمندی وجود دارند که در این روایات توصیف نشده&zwnj;اند.</p>
<p style="direction:rtl">  و اکنون، به تدریج که سیستمها به واسطۀ پیشرفت کرات تشکیل دهندۀ آن یک به یک در نور استقرار می&zwnj;یابند، زمانی می&zwnj;رسد که آخرین سیستم در یک کوکبۀ مشخص به ثبات دست می&zwnj;یابد، و سرپرستان جهان &mdash; پسر استاد، اتحاد ایامها، و ستارۀ تابان و بامداد &mdash; به پایتخت کوکبه وارد می&zwnj;شوند تا والامرتبه&zwnj;ها را فرمانروایان مطلق خانوادۀ به تازگی کمال یافتۀ یکصد سیستم تثبیت شدۀ کرات مسکونی اعلام دارند.</p>
<div class="c1">
<h4 style="direction:rtl">9- مرحلۀ سوم یا مرحلۀ کوکبه</h4></div>

<p style="direction:rtl">  یگانگی یک کوکبۀ تمام از سیستمهای تثبیت شده با تقسیمات جدید اتوریتۀ اجرایی و تنظیمات مجدد بیشتر حکومت جهان توأم است. این دوره شاهد کمال پیشرفته در هر کرۀ مسکونی می&zwnj;باشد، اما به طور ویژه به واسطۀ تنظیمات مجدد در ستاد مرکزی کوکبه، و نیز تغییر آشکار روابط با مدیریت سیستم و دولت جهان محلی، هر دو، تعیین ویژگی می&zwnj;شود. در طول این عصر بسیاری از فعالیتهای کوکبه و جهان به پایتختهای سیستمها منتقل می&zwnj;شوند، و نمایندگان ابرجهان روابط جدید و صمیمانه&zwnj;تری را با فرمانروایان سیاره&zwnj;ای، سیستم، و جهان به عهده می&zwnj;گیرند. مقارن با این روابط جدید، برخی سرپرستان ابرجهان خود را به عنوان مشاوران داوطلب برای پدران والامرتبه در پایتختهای کواکب مستقر می&zwnj;سازند.</p>
<p style="direction:rtl">  هنگامی که یک کوکبه بدین گونه در نور استقرار می&zwnj;یابد، کارکرد قضایی متوقف می&zwnj;شود، و به جای آن مجلس حکمرانان سیستم که ریاست آن را والامرتبه&zwnj;ها به عهده دارند به کار می&zwnj;پردازد. اکنون برای اولین بار، چنین گروههای اداری در اموری که به روابط هاونا و بهشت مربوط می&zwnj;شود به طور مستقیم با دولت ابرجهان برخورد می&zwnj;کنند. در غیر این صورت ارتباط کوکبه با جهان محلی مثل سابق باقی می&zwnj;ماند. یونیویتیشیاها مرحله به مرحله در حیاتِ ثبات یافته به ادارۀ کرات مورانشیای کوکبه ادامه می&zwnj;دهند.</p>
<p style="direction:rtl">  به تدریج که اعصار طی می&zwnj;شوند، پدران کوکبه کارکردهای ریز اداری یا مدیریت را که سابقاً در ستاد مرکزی جهان متمرکز بود بیشتر و بیشتر به عهده می&zwnj;گیرند. تا هنگام دستیابی به ششمین مرحلۀ ثبات، این کواکب یگانه شده به موقعیت خودمختاری تقریباً کامل دست یافته&zwnj;اند. ورود به هفتمین مرحلۀ ثبات بدون شک شاهد ترفیع این حکمرانان به مقام رفیعی که با نامشان، والامرتبه&zwnj;ها، نمایان است خواهد بود. کواکب در آن هنگام از هر نظر مستقیماً با فرمانروایان ابرجهان سر و کار خواهند داشت، در حالی که دولت جهان محلی بسط خواهد یافت تا مسئولیتهای وظایف جهان بزرگ جدید را به عهده گیرد.</p>
<div class="c1">
<h4 style="direction:rtl">10- مرحلۀ چهارم یا مرحلۀ جهان محلی</h4></div>

<p style="direction:rtl">  هنگامی که یک جهان در نور و حیات استقرار می&zwnj;یابد، فوراً در داخل مدارهای تثبیت شدۀ ابرجهان قرار می&zwnj;گیرد، و قدمای ایامها برقراری <em>شورای عالی اتوریتۀ نامحدود</em> را اعلام می&zwnj;دارند. این گروه جدید مدیریت شامل یکصد مؤمن ایامها که ریاست آن را اتحاد ایامها به عهده دارد می&zwnj;باشد، و اولین عمل این شورای عالی به رسمیت شناختن حاکمیت مداوم پسر استاد آفریننده است.</p>
<p style="direction:rtl">  حکومت جهان تا جایی که به جبرئیل و پدر ملک صادق مربوط است کاملاً تغییر نیافته باقی می&zwnj;ماند. این شورا که از اتوریتۀ نامحدود برخوردار است عمدتاً درگیر مشکلات جدید و شرایط جدیدی که ناشی از وضعیت پیشرفتۀ نور و حیات است می&zwnj;باشد.</p>
<p style="direction:rtl">  بازرس همکار اکنون برای تشکیل <em>سپاه ثبات جهان محلی</em> کلیۀ نگاهبانان برگمارده را بسیج می&zwnj;کند و از پدر ملک صادق درخواست می&zwnj;کند سرپرستی آن را با وی تقسیم نماید. و اکنون، برای اولین بار، یک گروه از ارواح الهام یافتۀ تثلیث به خدمت اتحاد ایامها تخصیص می&zwnj;یابند.</p>
<p style="direction:rtl">  استقرار تمامی یک جهان محلی در نور و حیات تنظیم مجدد ژرفی را از تک تک کرات مسکونی تا ستاد مرکزی جهان در کل طرح مدیریت موجب می&zwnj;شود. روابط جدید تا کواکب و سیستمها گسترش می&zwnj;یابد. روح مادر جهان محلی روابط ارتباطی جدیدی با روح استاد ابرجهان تجربه می&zwnj;کند، و جبرئیل در مواقعی که پسر استاد از کرۀ ستاد مرکزی غایب است با قدمای ایامها تماس مستقیم برقرار می&zwnj;نماید.</p>
<p style="direction:rtl">  در طول این عصر و اعصار متعاقب، پسران مجیستریال به عنوان داوران اعطایی به کار ادامه می&zwnj;دهند، ضمن این که یکصد تن از این پسران آوُنال بهشت، شورای جدید بالای ستارۀ تابان و بامداد را در پایتخت جهان تشکیل می&zwnj;دهند. بعدها، و بنا به تقاضای فرمانروایان سیستم، یکی از این پسران مجیستریال، مشاور عالی ساکن کرۀ ستاد مرکزی هر سیستم محلی می&zwnj;شود تا این که هفتمین مرحلۀ یگانگی به دست آید.</p>
<p style="direction:rtl">  در طول این دوره پسران آموزگار تثلیث نه فقط برای فرمانروایان سیاره&zwnj;ای مشاوران داوطلب هستند بلکه در گروههای سه&zwnj;تایی به طور مشابه به پدران کوکبه خدمت می&zwnj;کنند. و سرانجام این پسران جای خود را در جهان محلی پیدا می&zwnj;کنند، زیرا در این هنگام آنها از حوزۀ اختیار آفرینش محلی برداشته شده و به خدمت شورای عالی اتوریتۀ نامحدود گمارده می&zwnj;شوند.</p>
<p style="direction:rtl">  اکنون برای اولین بار سپاه پایان دهندگان حوزۀ اختیارات یک مرجع مسئول خارج از بهشت، شورای عالی، را به رسمیت می&zwnj;شناسد. پیش از این پایان دهندگان هیچ مدیریتی را در این سوی بهشت به رسمیت نمی&zwnj;شناختند.</p>
<p style="direction:rtl">  پسران آفریننده چنین جهانهای ثبات یافته بیشتر اوقات خود را در بهشت و کرات مربوط به آن و در رهنمود دادن به گروههای بیشمار پایان دهنده که در سراسر آفرینش محلی خدمت می&zwnj;کنند می&zwnj;گذرانند. بدین طریق شخص میکائیل یک رابطۀ برادرانۀ کاملتری با انسانهای جلال یافتۀ پایان دهنده خواهد یافت.</p>
<p style="direction:rtl">  حدس و گمان پیرامون کارکرد این پسران آفریننده در رابطه با جهانهای بیرونی که اکنون در پروسۀ تجمع مقدماتی هستند کاملاً بیهوده است. به دنبال دستیابی به این چهارمین مرحلۀ توسعه، پسر آفریننده از نظر اداری آزاد می&zwnj;شود. خادم الهی به طور گام به گام خدمت روحانی خود را با خدمت روح استاد ابرجهان و روح بیکران ادغام می&zwnj;نماید. به نظر می&zwnj;رسد یک رابطۀ جدید و متعالی میان پسر آفریننده، روح آفرینشگر، ستارگان عصر، پسران آموزگار، و سپاه پیوسته فزایندۀ پایان دهندگان به وجود می&zwnj;آید.</p>
<p style="direction:rtl">  اگر میکائیل روزی نبادان را ترک کند، بدون شک جبرئیل سرپرست اصلی و پدر ملک صادق دستیار وی خواهد شد. در عین حال به کلیۀ رسته&zwnj;های دائم شهروندی دائم مثل فرزندان ماتریال، یونیویتیشیاها، میدسونایتیها، سوسِیشیاها و انسانهای با روح پیوند یافته رتبۀ جدیدی داده خواهد شد. اما تا زمانی که تکامل ادامه می&zwnj;یابد، سرافیمها و فرشتگان اعظم در ادارۀ جهان مورد نیاز خواهند بود.</p>
<p style="direction:rtl">  با این وجود ما در رابطه با دو جنبۀ حدسیات خود خشنود هستیم: اگر تقدیر پسران آفریننده، بودن در جهانهای بیرونی است، بدون شک خادمان الهی با آنها همراه خواهند بود. ما به همین اندازه مطمئن هستیم که ملک صادقها همراهی خویش را با جهانهای مبدأشان حفظ خواهند نمود. ما معتقدیم که سرنوشت ملک صادقها بر این است که نقشهای پرمسئولیت پیوسته فزاینده&zwnj;ای در دولت و ادارۀ جهان محلی ایفا کنند.</p>
<div class="c1">
<h4 style="direction:rtl">11- مراحل ناحیۀ فرعی و اصلی</h4></div>

<p style="direction:rtl">  ناحیه&zwnj;های فرعی و اصلی ابرجهان مستقیماً در طرح استقرار در نور و حیات به حساب آورده نمی&zwnj;شوند. چنین پیشرفت تکاملی به عنوان یک واحد عمدتاً به جهان محلی مربوط می&zwnj;شود و فقط اجزای یک جهان محلی را درگیر می&zwnj;سازد. یک ابرجهان فقط زمانی در نور و حیات استقرار می&zwnj;یابد که کلیۀ اجزای جهانهای محلی آن بدین گونه کمال یابند. اما حتی یکی از هفت ابرجهان نیز به آن سطح پیشرفت که حتی نزدیک به این باشد دست نیافته است.</p>
<p style="direction:rtl">  <em>عصر ناحیۀ فرعی</em>. تا جایی که با مشاهده می&zwnj;توان پی برد، مرحلۀ پنجم یا مرحلۀ ناحیۀ فرعی ثبات به طور ویژه به وضعیت فیزیکی و به استقرار هماهنگ یکصد جهان محلیِ به هم پیوسته در مدارهای تثبیت شدۀ ابرجهان مربوط است. ظاهراً جز مراکز نیرو و همکاران آنها هیچکس در این صف&zwnj;بندیهای مجدد آفرینش مادی درگیر نیست.</p>
<p style="direction:rtl">  <em>عصر ناحیۀ اصلی</em>. در رابطه با ششمین مرحله یا ثبات ناحیۀ اصلی، فقط می&zwnj;توانیم حدس بزنیم، زیرا هیچیک از ما شاهد چنین واقعه&zwnj;ای نبوده&zwnj;ایم. با این وجود می&zwnj;توانیم چیز زیادی را پیرامون بازتنظیمات اداری و سایر تنظیماتی که احتمالاً با چنین وضعیت پیشرفتۀ کرات مسکونی و گروه&zwnj;بندیهای جهانی آنها همراه خواهد بود بدیهی پنداریم.</p>
<p style="direction:rtl">  چون وضعیت ناحیۀ فرعی به تعادل هماهنگ فیزیکی مربوط است، ما چنین استنباط می&zwnj;کنیم که یگانگی ناحیۀ اصلی به برخی سطوح جدید نیل عقلانی، و احتمالاً دستیابیهای پیشرفته در تحقق عالی خرد کیهانی مربوط خواهد بود.</p>
<p style="direction:rtl">  ما در رابطه با بازتنظیماتی که احتمالاً ملازم با تحقق سطوح دست نیافتۀ پیشرفت تکاملی در آن هنگام می&zwnj;باشد به نتایجی دست می&zwnj;یابیم. این نتیجه&zwnj;گیری از طریق مشاهدۀ نتایج چنین پیشرفتهایی در تک تک کرات و در تجارب تک تک انسانهایی که در این کرات قدیمی&zwnj;تر و بسیار پیشرفته زندگی می&zwnj;کنند صورت می&zwnj;پذیرد.</p>
<p style="direction:rtl">  بگذارید روشن شود که مکانیسمهای اداری و تکنیکهای سرپرستی یک جهان یا یک ابرجهان به هیچ وجه نمی&zwnj;توانند توسعۀ تکاملی یا پیشرفت معنوی یک سیارۀ مسکونی منفرد و یا هر فرد انسانی را در چنین کره&zwnj;ای محدود ساخته یا کند کنند.</p>
<p style="direction:rtl">  در برخی جهانهای قدیمی&zwnj;تر ما کراتی را می&zwnj;یابیم که در پنجمین و ششمین مرحلۀ نور و حیات استقرار یافته&zwnj;اند و حتی تا اعماق دورۀ هفتم امتداد یافته&zwnj;اند. سیستمهای محلی این کرات هنوز در نور استقرار نیافته&zwnj;اند. سیارات جوانتر ممکن است یگانه شدن سیستم را به تأخیر اندازند، اما این امر به هیچ وجه پیشرفت یک کرۀ قدیمی&zwnj;تر و پیشرفته&zwnj;تر را محدود نمی&zwnj;سازد. حتی در یک کرۀ منزوی نیز محدودیتهای محیطی نمی&zwnj;توانند از پیشرفت شخصی هر فرد انسانی ممانعت به عمل آورند. عیسی ناصری به عنوان یک انسان در میان انسانها، بیش از هزار و نهصد سال پیش شخصاً به مرتبت نور و حیات در یورنشیا دست یافت.</p>
<p style="direction:rtl">  از طریق مشاهدۀ آنچه در کرات تثبیت شدۀ قدیمی به وقوع می&zwnj;پیوندد است که ما پیرامون این امر که در صورت استقرار یک ابرجهان کامل در نور چه رخ خواهد داد، به نتایج نسبتاً قابل اطمینانی دست می&zwnj;یابیم، حتی اگر قادر نباشیم رویداد ثبات هفت ابرجهان را با اطمینان خاطر مسلم پنداریم.</p>
<div class="c1">
<h4 style="direction:rtl">12- مرحلۀ هفتم یا مرحلۀ ابرجهان</h4></div>

<p style="direction:rtl">  ما نمی&zwnj;توانیم به طور قطع پیش&zwnj;بینی نماییم که در صورت استقرار یک ابرجهان در نور چه رخ خواهد داد، زیرا چنین رخدادی هرگز اتفاق نیفتاده است. از آموزشهای ملک صادقها که هرگز نقض نشده&zwnj;اند، ما استنباط می&zwnj;کنیم که تغییراتی اساسی در تمامی سازمان و حکومت هر واحد آفرینش زمان و فضا، از کرات مسکونی تا ستاد مرکزی ابرجهان، به وقوع خواهد پیوست.</p>
<p style="direction:rtl">  به طور کلی اعتقاد ما بر این است که تعداد زیادی از پسران الحاق نیافتۀ مخلوق - تثلیث یافته در ستادهای مرکزی و پایتختهای منطقه&zwnj;ای ابرجهانِ تثبیت شده گرد خواهند آمد. این امر ممکن است به دلیل پیش&zwnj;بینی ورود موجودات فضای خارج در مسیرشان به هاونا و بهشت در آینده باشد؛ لیکن به راستی ما نمی&zwnj;دانیم.</p>
<p style="direction:rtl">  اگر و هنگامی که یک ابرجهان در نور و حیات استقرار یابد، ما معتقدیم که مدیران کنونی کامل مشورتی خداوند متعال گروه اداره کنندۀ عالی در کرۀ ستاد مرکزی ابرجهان خواهند شد. اینها شخصیتهایی هستند که قادرند با سرپرستان اَبسونایت که فوراً در ابرجهانِ تثبیت شده فعال خواهند شد به طور مستقیم تماس برقرار نمایند. اگر چه این مدیران کامل مدتها به عنوان مشاور و ناصح در واحدهای پیشرفتۀ تکاملی آفرینش عمل کرده&zwnj;اند، مسئولیتهای اداری را به عهده نمی&zwnj;گیرند، تا این که ایزد متعال از اتوریتۀ تام برخوردار گردد.</p>
<p style="direction:rtl">  مدیران کامل متعال که به طور گسترده&zwnj;تری در طول این دوره عمل می&zwnj;کنند، متناهی، اَبسونایت، غائی، یا نامتناهی نیستند؛ آنها متعالی <em>هستند</em> و فقط خداوند متعال را نمایندگی می&zwnj;کنند. آنها تجسم تعالی زمان - فضا هستند و از این رو در هاونا عمل نمی&zwnj;کنند. آنها فقط به عنوان یگانه سازان متعال عمل می&zwnj;کنند. آنها ممکن است در تکنیک بازتاب جهان درگیر باشند، ولی ما مطمئن نیستیم.</p>
<p style="direction:rtl">  هیچیک از ما درکی قانع کننده در رابطه با این که در صورت استقرار کامل جهان بزرگ (هفت ابرجهان آنطور که به هاونا وابسته&zwnj;اند) در نور و حیات چه رخ خواهد داد ندارد. آن رویداد از زمان ظهور جهان مرکزی بدون شک ژرف&zwnj;ترین واقعه در تاریخ ابدیت خواهد بود. کسانی هستند که معتقدند خود ایزد متعال از راز هاونا بیرون خواهد آمد و شخص روحی خود را پوشش خواهد داد و به عنوان فرمانروای توانمند و تجربی آفرینشهای کمال یافتۀ زمان و فضا در ستاد مرکزی ابرجهان هفتم سکنی خواهد گزید. لیکن به راستی ما نمی&zwnj;دانیم.</p>
<p style="direction:rtl">  [عرضه شده توسط یک پیام&zwnj;آور توانمند که موقتاً به شورای فرشتگان اعظم در یورنشیا گمارده شده.]</p>
</body>
</html>
