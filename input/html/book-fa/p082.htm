<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 82 - تکامل ازدواج</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">&#1606;&#1587;&#1582;&#1728; &#1662;&#1740;&#1588;&#1606;&#1608;&#1740;&#1587;</span></h1>
</div>
 <div class="c1">
 <h1 style="direction:rtl">مقالۀ 82</h1>
</div>
<div class="c1">
<h3 style="direction:rtl">تکامل ازدواج</h3>
</div>

<p style="direction:rtl">  ازدواج &mdash; زناشویی &mdash; ناشی از جنسیت دوگانه است. ازدواج تنظیم واکنشمند انسان نسبت به چنین جنسیت دوگانه است، در حالی که زندگی خانوادگی حاصل جمعی است که برآیند کلیۀ این تنظیمات تکاملی و انطباقی است. ازدواج دیرپا است؛ آن ذاتیِ تکامل بیولوژیک نیست، اما بنیان کل تکامل اجتماعی است و لذا استمرار وجود آن به شکلی قطعی است. ازدواج به نوع بشر خانه و کاشانه داده است، و خانه تاج گل شکوه تمامی تقلای طولانی و طاقت فرسای تکاملی است.</p>
<p style="direction:rtl">  در حالی که نهادهای مذهبی، اجتماعی، و آموزشی همگی برای بقای تمدن با فرهنگ ضروری هستند، <em>خانواده متمدن کنندۀ اصلی است.</em> یک کودک بیشتر ضروریات زندگی را از خانواده و همسایگانش فرا می&zwnj;گیرد.</p>
<p style="direction:rtl">  انسانهای روزگاران باستان از یک تمدن اجتماعی بسیار غنی برخوردار نبودند، اما آنچه را که داشتند صادقانه و به طور مؤثر به نسل بعد منتقل کردند. و شما باید تشخیص دهید که بیشترِ این تمدنهای گذشته با یک حداقل صرف از تأثیرات بنیادین دیگر به تکامل ادامه دادند، زیرا خانه به طور مؤثر عمل می&zwnj;کرد. امروزه نژادهای بشری از یک میراث اجتماعی و فرهنگی غنی برخوردار هستند، و آن باید به طور خردمندانه و مؤثر به نسلهای بعد انتقال یابد. خانواده به عنوان یک نهاد آموزشی باید حفظ گردد.</p>
<div class="c1">
<h4 style="direction:rtl">1- غریزۀ زناشویی</h4></div>

<p style="direction:rtl">  به رغم شکاف عمیق شخصیتی بین مردها و زنها، تمایل شدید جنسی کافی است که به منظور تولید مثل همنوع نزدیکی آنها را به یکدیگر تضمین کند. این غریزه مدتها پیش از این که انسانها عمدۀ آنچه را که بعدها عشق، مهرورزی، و وفاداری زناشویی نامیده شد تجربه کنند به طور مؤثر عمل می&zwnj;کرد. زناشویی یک گرایش ذاتی است، و ازدواج پیامد تکامل اجتماعی آن است.</p>
<p style="direction:rtl">  میل و علاقۀ جنسی، احساساتِ چیره در مردمان بدوی نبودند؛ آنها صرفاً این احساسات را عادی می&zwnj;پنداشتند. تمامی تجربۀ تولید مثل فاقد آب و تاب خلاق بود. تمامی ولع سراسر جاذب جنسی مردمان بسیار متمدن&zwnj;تر عمدتاً به سبب اختلاطهای نژادی است، به ویژه در آنجا که طبیعت تکاملی به وسیلۀ قدرت مربوطۀ خیال و قدردانی از زیبایی که نودیها و آدمیان داشتند برانگیخته شده است. اما این میراث آندی در چنان مقادیر محدودی به وسیلۀ نژادهای تکاملی جذب شد که نتوانست برای شهوات حیوانی که بدین گونه به وسیلۀ ودیعۀ تیزتر آگاهی جنسی و تمایلات قوی&zwnj;تر زناشویی برانگیخته و تحریک شده بودند کنترل نفس مکفی فراهم سازد. در میان نژادهای تکاملی، انسان سرخ از بالاترین اخلاقیات جنسی برخوردار بود.</p>
<p style="direction:rtl">  تنظیم سکس در رابطه با ازدواج نشان دهندۀ موارد زیرین است:</p>

<p style="direction:rtl">  1- پیشرفت نسبی تمدن. تمدن به طور فزاینده طلب نموده است که سکس در کانالهای مفید و مطابق رسوم اخلاقی ارضا شود.</p>
<p style="direction:rtl">  2- مقدار تیرۀ آندی در هر مردم. در میان این گروهها طبیعت سکس هم به بالاترین و هم پایین&zwnj;ترین ابراز فیزیکی و احساسی تبدیل شده است.</p>

<p style="direction:rtl">  نژادهای سنگیک شهوت نرمال حیوانی داشتند، اما قوۀ تخیل یا قدردانی اندکی نسبت به زیبایی و جذابیت فیزیکی جنس مخالف نشان می&zwnj;دادند. آنچه که جاذبۀ جنسی نامیده می&zwnj;شود حتی در نژادهای بدوی امروزی عملاً غایب است. این مردمان غیرمختلط از یک غریزۀ قطعی زناشویی برخوردارند اما جاذبۀ کافی جنسی که مشکلات جدی ایجاد کند و نیازمند کنترل اجتماعی باشد ندارند.</p>
<p style="direction:rtl">  غریزۀ زناشویی یکی از نیروهای چیرۀ محرک فیزیکی موجودات بشری است. این یگانه احساسی است که تحت ظاهر فریبندۀ ارضای فردی انسان خودخواه را طوری به طور مؤثر فریب می&zwnj;دهد که مسئولانه سعادت و تداوم نژادی را بسیار فراتر از آسایش فردی و آزادی شخصی قرار دهد.</p>
<p style="direction:rtl">  ازدواج، به عنوان یک نهاد، از شروع نخستین آن تا دوران امروز، تکامل اجتماعیِ گرایش بیولوژیک برای تداوم خود را به تصویر درمی&zwnj;آورد. تداوم نوع بشرِ در حال تکامل به وسیلۀ وجود این میل نژادیِ زناشویی قطعی می&zwnj;شود، میل شدیدی که به طور سطحی جاذبۀ جنسی نامیده می&zwnj;شود. این میل زیاد بیولوژیک برای همه قسم غریزه&zwnj;های مربوطه، احساسات، و کاربردها &mdash; فیزیکی، عقلانی، اخلاقی، و اجتماعی &mdash; کانون تحرک می&zwnj;شود.</p>
<p style="direction:rtl">  اندوختۀ خوراک برای انسان بدوی انگیزه&zwnj;ای سوق دهنده بود، اما هنگامی که تمدن خوراک فراوان را تضمین می&zwnj;کند، بسیاری اوقات میل شدید جنسی یک انگیزۀ غالب می&zwnj;شود و لذا پیوسته نیازمند مقررات اجتماعی می&zwnj;شود. در حیوانات خصلت تناوبی غریزی میل به جفت&zwnj;گیری را مهار می&zwnj;کند، اما از آنجا که انسان به اندازۀ زیاد یک موجود خود کنترل کننده است، میل به سکس در مجموع تناوبی نیست. از این رو برای جامعه ضروری است که کنترل نفس را به فرد تحمیل کند.</p>
<p style="direction:rtl">  هیچ احساس یا وسوسۀ بشری، هنگامی که مهار ناشده و زیاده&zwnj;روی شده باشد، نمی&zwnj;تواند به اندازۀ این میل نیرومند جنسی موجب زیان و اندوه فراوان شود. تسلیم هوشمندانۀ این وسوسه به مقررات جامعه، آزمون بزرگ واقعیت هر تمدن است. کنترل خود، کنترل خودِ بیشتر و بیشتر، مطالبۀ پیوسته فزایندۀ بشریتِ در حال پیشروی است. اختفا، عدم صداقت، و ریاکاری ممکن است مشکلات جنسی را بپوشاند، اما راه حل فراهم نمی&zwnj;کند، و اخلاقیات را نیز پیش نمی&zwnj;برد.</p>
<div class="c1">
<h4 style="direction:rtl">2- تابوهای محدود کننده</h4></div>

<p style="direction:rtl">  داستان تکامل ازدواج صرفاً تاریخ کنترل جنسی از طریق فشار محدودیتهای اجتماعی، مذهبی، و مدنی است. طبیعت به سختی افراد را به رسمیت می&zwnj;شناسد؛ و از به اصطلاح اخلاقیات نیز شناختی ندارد؛ آن فقط و به طور انحصاری به تولید مثل انواع علاقمند است. طبیعت به طور تحمیل کننده روی تولید مثل اصرار می&zwnj;ورزد اما به گونه&zwnj;ای بی&zwnj;تفاوت حل مشکلات ناشی شده را برای جامعه باقی می&zwnj;گذارد، و بدین ترتیب یک مشکل پیوسته موجود و عمده برای نوع بشر تکاملی ایجاد می&zwnj;کند. این تضاد اجتماعی عبارت است از جنگ بی&zwnj;پایان میان غرایز بنیادین و اخلاقیات در حال تکامل.</p>
<p style="direction:rtl">  در میان نژادهای اولیه مقررات اندکی برای روابط جنسها وجود داشت، و یا این که هیچ مقرراتی وجود نداشت. به دلیل این جواز جنسی، هیچ فحشایی وجود نداشت. امروزه، پیگمیها و سایر گروههای عقب مانده از هیچ نهاد ازدواجی برخوردار نیستند. مطالعۀ این مردمان رسوم سادۀ زناشویی را که به وسیلۀ نژادهای بدوی پیروی می&zwnj;شود آشکار می&zwnj;سازد. اما کلیۀ مردمان دوران باستان همیشه باید در پرتو شاخصهای اخلاقی آداب و رسوم ایام خود مورد مطالعه و قضاوت قرار گیرند.</p>
<p style="direction:rtl">  با این وجود، رابطۀ آزاد عشقی هرگز موقعیتی بهتر از میزان بربریت محض نداشته است. درست در لحظه&zwnj;ای که گروههای اجتماعی شروع به شکل گرفتن کردند، آداب و رسوم ازدواج و محدودیتهای زناشویی شروع به پیدایش نمودند. بدین ترتیب زناشویی با عبور از تغییر و تحولات فراوان از یک وضعیت تقریباً جواز کامل برای سکس به استانداردهای قرن بیستمیِ محدودیت نسبتاً کامل جنسی پیشرفت کرده است.</p>
<p style="direction:rtl">  در آغازین&zwnj;ترین مراحل توسعۀ قبیله&zwnj;ای، آداب و رسوم و تابوهای محدود کننده بسیار بدوی بودند، اما جنسها را از هم دور نگاه می&zwnj;داشتند. این امر برای آرامش، نظم، و صنعت مطلوب بود؛ و تکامل طولانی ازدواج و خانه شروع شده بود. منشأ سنتهای جنسیِ لباس، زینت&zwnj;آلات، و رسوم مذهبی در این تابوهای اولیه است که دامنۀ آزادیهای جنسی را تعریف نمود و بدین ترتیب سرانجام مفاهیم پلیدی، جرم، و گناه را به وجود آورد. اما مدتها رسم بر این بود که تمامی مقررات جنسی در اوج روزهای جشن و سرور، به ویژه در ایام بهار، به تعلیق درآیند.</p>
<p style="direction:rtl">  زنان همیشه تحت تابوهای محدود کننده&zwnj;تری نسبت به مردان قرار داشته&zwnj;اند. آداب و رسوم اولیه همان درجه از آزادی جنسی را به زنان ازدواج نکرده می&zwnj;داد که به مردان، اما زنان همیشه ملزم بوده&zwnj;اند که به شوهران خود وفادار بمانند. ازدواج بدوی آزادیهای جنسی مرد را به اندازۀ زیاد کاهش نداد، اما آزادی عمل جنسی را برای زن هر چه بیشتر منع کرد. زنان مزدوج همیشه دارای نشانهایی بوده&zwnj;اند که آنان را به عنوان یک طبقۀ جداگانه تفکیک کرده است، نظیر آرایش مو، لباس، حجاب، انزوا، زیورآلات، و حلقه&zwnj;ها.</p>
<div class="c1">
<h4 style="direction:rtl">3- آداب و رسوم اولیۀ ازدواج</h4></div>

<p style="direction:rtl">  ازدواج پاسخ نهادینۀ ارگانیسم اجتماعی به کشش پیوسته موجود بیولوژیکیِ میل بی&zwnj;وقفۀ انسان به تولید مثل &mdash; تکثیر خود &mdash; می&zwnj;باشد. زناشویی در همه جای دنیا طبیعی است، و به تدریج که جامعه از ساده به پیچیده تکامل یافت، آداب و رسوم زناشویی نیز مطابق آن تکامل پیدا نمود: پیدایش نهاد ازدواج. در هر جا که تکامل اجتماعی تا سطح پیدایش آداب و رسوم پیش رفته است، ازدواج به عنوان یک نهاد در حال تکامل یافت خواهد شد.</p>
<p style="direction:rtl">  همیشه دو حیطۀ بارز از ازدواج وجود داشته است و همواره وجود خواهد داشت: آداب و رسوم، قوانینی که جنبه&zwnj;های بیرونی زناشویی را تنظیم می&zwnj;کنند، و دیگری روابط سرّی و شخصی مردان و زنان. فرد همیشه در برابر مقررات جنسی که به وسیلۀ جامعه تحمیل می&zwnj;شود سرکش بوده است؛ و این دلیل این مشکل طولانی جنسی است: حفظِ خود فردی است، اما به وسیلۀ گروه به انجام می&zwnj;رسد؛ تداومِ خود اجتماعی است، اما به وسیلۀ تحرک فردی به دست می&zwnj;آید.</p>
<p style="direction:rtl">  هنگامی که آداب و رسوم مورد احترام واقع شوند، برای مهار و کنترل میل جنسی از نیروی مکفی برخوردارند، همانطور که در میان تمامی نژادها نشان داده شده است. استانداردهای ازدواج همیشه یک نشانگر حقیقیِ نیروی جاری آداب و رسوم و استحکام کارای دولت مدنی بوده&zwnj;اند. اما آداب و رسوم جنسی و زناشویی اولیه مجموعه&zwnj;ای از مقررات ناهماهنگ و بدوی بودند. پدر و مادر، فرزندان، خویشاوندان، و جامعه همگی در مقررات ازدواج منافع متضاد داشتند. اما به رغم تمامی اینها، آن نژادهایی که ازدواج را ستوده شمرده و به کار می&zwnj;بردند، طبیعتاً به سطوح بالاتر تکامل یافتند و در ارقام فزاینده بقا یافتند.</p>
<p style="direction:rtl">  در دوران باستان ازدواج بهای موقعیت اجتماعی بود؛ داشتن یک همسر یک نشان تشخّص بود. انسان بدوی به روز عروسی خود به عنوان نشان ورودش به مسئولیت و مردانگی می&zwnj;نگریست. در روزگاری به ازدواج به عنوان یک وظیفۀ اجتماعی نگاه می&zwnj;شد. در دورۀ دیگر به عنوان یک تعهد مذهبی، و باز در دورۀ دیگر به عنوان یک الزام سیاسی برای فراهم ساختن شهروندان برای کشور.</p>
<p style="direction:rtl">  بسیاری از قبایل اولیه انجام شاهکارهای دزدی را به عنوان شرط ازدواج لازم می&zwnj;دانستند. مردمان دوران بعد مسابقات ورزشی و بازیهای رقابتی را جانشین این غارتهای غافلگیرانه کردند. به برندگان این مسابقات اولین جایزه &mdash; گزینش عروسان فصل &mdash; داده می&zwnj;شد. در میان شکارچیان سر، یک فرد جوان نمی&zwnj;توانست ازدواج کند تا این که حداقل دارای یک سر شود، گر چه چنین جمجمه&zwnj;هایی گاهی اوقات قابل خرید بودند. به تدریج که خریدن همسران تقلیل یافت، آنها به مسابقات حل معما رو آوردند، رسمی که هنوز در میان بسیاری از گروههای انسان سیاه تداوم دارد.</p>
<p style="direction:rtl">  با پیشرفت تمدن، برخی قبایل آزمونهای شدید پایداری مرد را برای ازدواج در دستان زنان قرار دادند. آنها بدین گونه قادر بودند مردان برگزیدۀ خود را مورد التفات قرار دهند. این آزمونهای ازدواج شامل مهارت در شکار، جنگیدن، و توان فراهم کردن برای یک خانواده بودند. داماد مدتها ملزم بود که حداقل برای یک سال به خانوادۀ عروس وارد شده و در آنجا زندگی و کار کند و ثابت نماید که لایق همسری است که به دنبال وی می&zwnj;باشد.</p>
<p style="direction:rtl">  صلاحیتهای یک همسر، توان وی برای انجام کار سخت و زادن فرزندان بود. او ملزم بود یک مقدار مشخص از کار کشاورزی را در ظرف یک زمان معین به انجام رساند. و اگر پیش از ازدواج یک فرزند به دنیا می&zwnj;آورد، بسیار ارزشمندتر بود؛ توان بچه&zwnj;دار شدن او بدین گونه تضمین شده بود.</p>
<p style="direction:rtl">  این واقعیت که مردمان دوران باستان عدم ازدواج را به عنوان مایۀ ننگ یا حتی گناه می&zwnj;نگریستند، منشأ ازدواج کودکان را روشن می&zwnj;سازد، زیرا که فرد بایستی ازدواج کند، و هر چه زودتر بهتر. این همچنین یک اعتقاد کلی بود که اشخاص ازدواج نکرده نمی&zwnj;توانند به سرزمین ارواح وارد شوند، و این یک انگیزۀ بیشتر برای ازدواج کودکان حتی در لحظۀ تولد و گاهی اوقات پیش از تولد بود، که مشروط به سکس بود. مردم دوران باستان اعتقاد داشتند که حتی مردگان نیز باید مزدوج باشند. واسطه&zwnj;های اولیۀ ازدواج به کار گرفته می&zwnj;شدند تا برای ازدواج افراد مرده مذاکره کنند. یک پدر یا مادر ترتیب این را می&zwnj;داد که این واسطه&zwnj;ها ازدواج یک پسر مرده را با یک دختر مردۀ خانوادۀ دیگر به مورد اجرا درآورد.</p>
<p style="direction:rtl">  در میان مردمان دوران بعد، بلوغ، سن متداول ازدواج بود. اما این در نسبت مستقیم با پیشرفت تمدن پیش رفته است. در اوان تکامل اجتماعی احکام خاص و مجرد ماندن مردان و زنان، هر دو، به وجود آمدند. آنها به وسیلۀ افرادی که کم و بیش فاقد میل نرمال جنسی بودند آغاز شده و حفظ شدند.</p>
<p style="direction:rtl">  بسیاری از قبایل اجازه می&zwnj;دادند درست پیش از این که عروس به شوهرش داده شود اعضای گروه حاکم با او روابط جنسی داشته باشند. هر یک از این مردان به دختر هدیه&zwnj;ای می&zwnj;دادند، و این منشأ رسم هدیۀ عروسی دادن بود. در میان برخی گروهها انتظار می&zwnj;رفت که یک زن جوان مهریۀ خود را در اثر شایستگی به دست آورد، که عبارت بود از هدایایی که در پاداش سرویس جنسی او در سالن نمایش عروس دریافت شده بود.</p>
<p style="direction:rtl">  برخی قبایل مردان جوان را به ازدواج زنان بیوه و زنان مسن&zwnj;تر در می&zwnj;آوردند و سپس هنگامی که متعاقباً خود بیوه می&zwnj;شدند، به آنان اجازه می&zwnj;دادند با دختران جوان ازدواج کنند، و بدین ترتیب به گفتۀ خود اطمینان حاصل می&zwnj;کردند که پدر و مادر، هر دو، نادان نباشند. آنها تصور می&zwnj;کردند که در صورتی که دو جوان اجازه یابند ازدواج کنند چنین می&zwnj;شود. قبایل دیگر زناشویی را به گروههای سِنی مشابه محدود می&zwnj;کردند. محدودیت ازدواج برای گروههای سنی مشخص بود که در ابتدا منشأ ایده&zwnj;های زنای با محارم شد. (در هند حتی اکنون هیچ محدودیت سنی برای ازدواج وجود ندارد.)</p>
<p style="direction:rtl">  تحت سنتهای اجتماعی مشخص بیوگی به اندازۀ زیاد مورد ترس واقع می&zwnj;شد. بیوه&zwnj;ها یا کشته می&zwnj;شدند یا اجازه می&zwnj;یافتند در گورهای شوهران خود دست به خودکشی زنند، زیرا چنین پنداشته می&zwnj;شد که آنها به همراه همسران خود به سرزمین ارواح می&zwnj;روند. بیوۀ به جا مانده تقریباً بدون استثنا برای مرگ شوهرش مورد ملامت قرار می&zwnj;گرفت. برخی قبایل آنها را زنده زنده می&zwnj;سوزاندند. اگر یک بیوه به زندگی ادامه می&zwnj;داد، زندگی او یک عزاداری مداوم و یک محدودیت غیرقابل تحمل اجتماعی بود، زیرا ازدواج مجدد به طور کلی مورد پذیرش نبود.</p>
<p style="direction:rtl">  در روزگاران باستان انجام بسیاری از کارها که اکنون غیراخلاقی تلقی می&zwnj;شوند مورد تشویق قرار می&zwnj;گرفتند. همسران بدوی مکرراً به روابط نامشروع شوهران خود با زنان دیگر مباهات می&zwnj;کردند. نجابت برای دختران یک مانع بزرگ برای ازدواج بود. داشتن یک فرزند پیش از ازدواج مورد دلخواه بودن یک دختر را به عنوان یک همسر به اندازۀ زیاد افزایش می&zwnj;داد، زیرا مرد از داشتن یک یار زایا اطمینان حاصل می&zwnj;کرد.</p>
<p style="direction:rtl">  بسیاری از قبایل بدوی ازدواج آزمایشی را مجاز می&zwnj;شمردند تا این که زن حامله شود، آنگاه مراسم معمول ازدواج به انجام می&zwnj;رسید. در میان گروههای دیگر جشن ازدواج انجام نمی&zwnj;یافت تا این که فرزند اول متولد می&zwnj;شد. اگر یک زن نازا بود، می&zwnj;بایست به وسیلۀ والدین خود بازخرید می&zwnj;شد، و ازدواج باطل می&zwnj;گشت. آداب و رسوم چنین می&zwnj;طلبید که هر زوجی صاحب فرزند شود.</p>
<p style="direction:rtl">  این ازدواجهای بدوی آزمایشی از کلیۀ اشکال رسمی بری بودند؛ آنها صرفاً آزمایشات صادقانۀ باروری بودند. طرفین قرارداد ازدواج درست به محض تحقق باروری به طور دائم ازدواج می&zwnj;کردند. هنگامی که زوجهای امروزی با این زمینۀ فکری دست به ازدواج می&zwnj;زنند که در صورت عدم رضایت کامل از زندگی زناشویی خود می&zwnj;توانند به آسانی طلاق گیرند، در واقع به یک شکل از ازدواج آزمایشی وارد می&zwnj;شوند و این ازدواجی است که بسیار پایین&zwnj;تر از وضعیت ماجراجوییهای صادقانۀ نیاکان کمتر متمدن آنها می&zwnj;باشد.</p>
<div class="c1">
<h4 style="direction:rtl">4- ازدواج تحت آداب و رسوم مالکیت</h4></div>

<p style="direction:rtl">  ازدواج همیشه به طور تنگاتنگ با مالکیت و مذهب، هر دو، مرتبط بوده است. مالکیت، تثبیت کنندۀ ازدواج و مذهب، اخلاقی کننده بوده است.</p>
<p style="direction:rtl">  ازدواج بدوی یک سرمایه گذاری، یک معاملۀ اقتصادی بود. آن بیشتر یک امر تجارتی بود تا یک کار عشوه&zwnj;گرانه. قدیمی&zwnj;ها برای منفعت و آسایش گروهی ازدواج می&zwnj;کردند؛ لذا ازدواجهای آنان به وسیلۀ گروه، والدین آنها و بزرگترها، برنامه&zwnj;ریزی شده و ترتیب داده می&zwnj;شدند. و این که آداب و رسوم مالکیت در تثبیت نهاد ازدواج مؤثر بود به وسیلۀ این واقعیت نشان داده می&zwnj;شود که ازدواج در میان قبایل اولیه نسبت به بسیاری مردمان امروزی بادوام&zwnj;تر بود.</p>
<p style="direction:rtl">  به تدریج که تمدن پیش رفت و مالکیت خصوصی پذیرش بیشتری در آداب و رسوم به دست آورد، دزدی جرم بزرگی شد. زنا به عنوان یک شکلی از دزدی، زیر پا گذاشتن حقوق مالکیت شوهر، شناخته شد. از این رو آن به طور مشخص در مجموعه قوانین و آداب و رسوم پیشین ذکر نشده است. زن به عنوان دارایی پدرش که سند مالکیت وی را به شوهرش منتقل می&zwnj;نمود زندگی را آغاز می&zwnj;کرد، و تمامی روابط قانونی جنسی از این حقوقِ از پیش موجودِ مالکیت سرچشمه یافت. عهد عتیق به عنوان شکلی از دارایی با زنان برخورد می&zwnj;کند؛ قرآن حقیر بودن آنان را آموزش می&zwnj;دهد. مرد حق داشت همسر خویش را به یک دوست یا میهمان قرض دهد، و این رسم هنوز در میان برخی مردمان وجود دارد.</p>
<p style="direction:rtl">  حسادت جنسیِ امروزی ذاتی نیست؛ آن محصولی از آداب و رسوم در حال تکامل است. انسان بدوی برای زن خویش غیور نبود؛ او صرفاً از دارایی خویش پاسداری می&zwnj;کرد. دلیل قرار دادن زن تحت حسابرسی جنسی شدیدتر نسبت به شوهر این بود که خیانت زناشویی وی پای ارث و میراث را به میان می&zwnj;کشانید. در اوایل پیشروی تمدن، فرزند نامشروع دچار بدنامی می&zwnj;شد. در ابتدا فقط زن برای زنا تنبیه می&zwnj;شد؛ بعدها، آداب و رسوم تنبیه شریک وی را نیز مقرر داشت، و برای ادوار طولانی شوهرِ مورد اهانت واقع شده یا پدر حامی برای کشتن مرد متجاوز از حق کامل برخوردار بود. مردمان امروزی این آداب و رسوم را که جرمهای موسوم به حفظ آبرو را تحت قانون نگاشته نشده مجاز می&zwnj;شمارند حفظ کرده&zwnj;اند.</p>
<p style="direction:rtl">  چون منشأ تابوی نجابت در مرحله&zwnj;ای از آداب و رسومِ مالکیت بود، در ابتدا شامل حال زنان ازدواج کرده می&zwnj;شد، اما به دختران ازدواج نکرده صدق نمی&zwnj;کرد. در سالهای بعد، نجابت عمدتاً توسط پدر مطالبه می&zwnj;شد تا خواستگار. یک دختر باکره برای پدر یک سرمایۀ تجاری بود &mdash; او بهای بالاتری می&zwnj;آورد. به تدریج که نجابت بیشتر مورد مطالبه قرار گرفت، مرسوم شد که به پدر مبلغی به عنوان بهای عروس در به رسمیت شناختن کار پرورش صحیح یک عروس پاکدامن برای شوهر آینده پرداخت شود. این ایدۀ پاکدامنی دختر، هنگامی که به یکباره آغاز گردید، چنان در میان نژادها پا گرفت که عملاً مرسوم شد که دختران محبوس شوند، در واقع آنها را سالها زندانی می&zwnj;کردند که در بکارت آنها اطمینان حاصل شود. و بدین ترتیب شاخصها و آزمایشات جدیدتر بکارت به طور اتوماتیک منشأ پیدایش طبقات حرفه&zwnj;ای روسپیان گردید. آنها عروسان مردود شده بودند، آن زنانی که مادر دامادها به باکره نبودن آنان پی می&zwnj;بردند.</p>
<div class="c1">
<h4 style="direction:rtl">5- درون همسری و برون همسری</h4></div>

<p style="direction:rtl">  در همان اوان انسان بدوی مشاهده نمود که اختلاط نژادی کیفیت نسل بعد را بهبود می&zwnj;دهد. اینطور نبود که زاد و ولد با هم طبقۀ خود همیشه بد بود، بلکه با خارج از طبقۀ خود همیشه نسبتاً بهتر بود. از این رو آداب و رسوم به محدود ساختن روابط جنسی در میان خویشان نزدیک منجر شد. این امر مورد پذیرش واقع شده بود که زاد و ولد با خارج از طبقۀ خود فرصت انتخابی را برای دگرگونی تکاملی و پیشرفت به اندازۀ زیاد افزایش می&zwnj;دهد. افراد زاد و ولد کرده با خارج از طبقات خودی همه فن حریف&zwnj;تر بودند و در یک دنیای متخاصم توان بیشتری برای بقا داشتند. انسانهای زاد و ولد کرده با طبقات خودی، به همراه آداب و رسوم خود، به تدریج ناپدید شدند. این تماماً یک رخداد تدریجی بود؛ انسان بدوی پیرامون این مشکلات به طور آگاهانه استدلال نمی&zwnj;کرد. اما مردمان پیشرو دوران بعد چنین می&zwnj;کردند، و آنها همچنین مشاهده کردند که ضعف کلی گاهی اوقات از زاد و ولد بیش از حد با طبقات خودی ناشی می&zwnj;شود.</p>
<p style="direction:rtl">  در حالی که زاد و ولد در درون تیرۀ خوب گاهی اوقات به بنای قبایل قوی منجر می&zwnj;شد، موارد چشمگیرِ نتایج بدِ زاد و ولد در میان افراد ناقص ارثی اذهان انسانها را به طور قانع کننده تحت تأثیر قرار می&zwnj;داد، با این نتیجه که آداب و رسوم در حال پیشرفت تابوهایی را بر ضد تمامی ازدواجها در میان خویشان نزدیک به طور فزاینده ایجاد می&zwnj;کرد.</p>
<p style="direction:rtl">  مذهب برای مدتی طولانی یک مانع مؤثر بر علیه ازدواج با خارجیها بوده است. بسیاری از آموزشهای مذهبی ازدواج با غیر هم&zwnj;کیشان را ممنوع کرده&zwnj;اند. زن معمولاً به رسم ازدواجِ با خودیها با نظر موافق نگریسته است؛ مرد ازدواج با خارج از هم&zwnj;طبقۀ خود را مطلوب دانسته است. دارایی همیشه روی ازدواج تأثیر داشته است، و گاهی اوقات در تلاش برای حفظ دارایی در درون یک قبیله، آداب و رسوم به وجود آمده&zwnj;اند و زنان را ناچار ساخته&zwnj;اند شوهرانی در درون قبایل پدرانشان برگزینند. احکامی از این نوع به افزایش فراوان ازدواج با خویشاوندان منجر گشتند. ازدواج با نزدیکان همچنین در تلاش برای حفظ اسرار صنعتگری به کار گرفته می&zwnj;شد. صنعتگران ماهر سعی می&zwnj;کردند دانش صنعت خویش را در محدودۀ خانواده نگاه دارند.</p>
<p style="direction:rtl">  هنگامی که گروههای برتر در انزوا قرار می&zwnj;گرفتند همیشه به زناشویی با هم تباران خویش بازگشت می&zwnj;کردند. نودیها برای بیش از یکصد و پنجاه هزار سال یکی از گروههای بزرگ ازدواج کننده با نزدیکان بودند. آداب و رسوم ازدواج با نزدیکان در دوران بعد به اندازۀ فوق&zwnj;العاده زیادی تحت تأثیر سنن نژاد بنفش قرار داشت، و به موجب آن در ابتدا ازدواج بین برادر و خواهر اجباری بود. و در دوران باستان در مصر، سوریه، بین&zwnj;النهرین، و در سرتاسر سرزمینهایی که روزی به وسیلۀ آندیها اشغال شده بودند، ازدواج برادر و خواهر عادی بود. مصریان در تلاش برای حفظ خالص نگاه داشتن خون خاندان سلطنت مدتها ازدواج برادر و خواهر را انجام می&zwnj;دادند، رسمی که حتی برای مدتی طولانی&zwnj;تر در ایران تداوم داشت. در میان مردم بین&zwnj;النهرین، پیش از روزگاران ابراهیم، ازدواج با خویشاوندان نزدیک اجباری بود. پسر عموها و دختر عموها در قبال یکدیگر از حقوق ارجح ازدواج برخوردار بودند. ابراهیم خود با خواهر ناتنی خویش ازدواج نمود، اما این وصلتها تحت آداب و رسوم بعدی یهودیان جایز نبودند.</p>
<p style="direction:rtl">  اولین حرکت برای خارج شدن از ازدواج برادر و خواهر تحت آداب و رسوم چند همسری انجام پذیرفت، زیرا خواهر - همسر با خود بزرگ بینی بر همسر یا همسران دیگر غالب می&zwnj;گشت. برخی آداب و رسوم قبیله&zwnj;ای ازدواج با بیوۀ یک برادر فوت کرده را ممنوع ساختند اما برادر زنده را ملزم می&zwnj;داشتند که برای برادر رحلت کرده&zwnj;اش فرزند بیاورد. هیچ غریزۀ بیولوژیک بر علیه هر درجه&zwnj;ای از ازدواج با خودیها وجود ندارد؛ چنین محدودیتهایی یک امر کاملاً تابو هستند.</p>
<p style="direction:rtl">  ازدواج با غیر خودیها به این دلیل سرانجام غالب گشت که مطلوب مردان بود. گرفتن همسر در خارج تضمین کنندۀ رهایی بیشتر از دست قوم و خویشان بود. آشنایی زیاد موجب کوچک پنداری می&zwnj;شود؛ لذا همانطور که عنصر انتخاب فردی به تدریج بر زناشویی چیره شد، چنین رسم شد که شریک زندگی از خارج از قبیله انتخاب گردد.</p>
<p style="direction:rtl">  بسیاری قبایل در نهایت ازدواج در درون قبیله را قدغن ساختند؛ دیگران زناشویی را به ازدواج با کاستهای مشخص محدود ساختند. منع ازدواج با یک زن از قبیلۀ خودی مشوق سنت دزدیدن زنان از قبایل همسایه گردید. بعدها ازدواجها بیشتر مطابق با موقعیت اقلیمی تنظیم می&zwnj;شدند تا با خویشاوندی. در تکامل ازدواج با خودیها به روال امروزیِ ازدواج با خارجیها مراحل بسیاری وجود داشتند. حتی بعد از این که ازدواج با خودیها برای مردم عادی منع گردید، خان سالاران و پادشاهان به منظور متمرکز ساختن و خالص نگاه داشتن خون سلطنتی اجازه یافتند با خویشاوندان نزدیک ازدواج کنند. آداب و رسوم معمولاً در امور جنسی برای حکمرانان مقتدر آزادی عمل مشخصی قائل شده است.</p>
<p style="direction:rtl">  حضور مردمان آندیِ دوران بعد نقش مؤثری در افزایش تمایل نژادهای سنگیک برای ازدواج با افراد خارج از قبایلشان داشت. اما ازدواج با خارج از خودیها امکان رایج شدن نداشت تا این که گروههای همسایه یاد گرفتند با یکدیگر در صلح نسبی زندگی کنند.</p>
<p style="direction:rtl">  ازدواج با خارجیها خود یک مروّج صلح بود. ازدواج بین قبایل خصومتها را کاهش داد. ازدواج با خارجیها به هماهنگی قبایل و ائتلافات نظامی انجامید. این امر غالب شد زیرا قدرت افزوده ایجاد می&zwnj;نمود؛ آن یک ملت ساز بود. همچنین با افزایش ارتباطات بازرگانی، ازدواج با خارجیها بسیار طرفدار پیدا نمود. ماجراجویی و اکتشاف به بسط مرزهای ازدواج کمک نمود و باروری فرهنگهای نژادی را به اندازۀ زیاد تسهیل ساخت.</p>
<p style="direction:rtl">  تناقضاتِ در غیر این صورت غیرقابل توضیحِ آداب و رسوم نژادیِ ازدواج عمدتاً به سبب این سنت ازدواج با خارجیها و با همسر دزدی همراه آن و خرید از قبایل خارجی می&zwnj;باشند، و تمامی اینها به درآمیختن آداب و رسوم جداگانۀ قبیله&zwnj;ای انجامید. این امر که این تابوهای مربوط به ازدواج با خودیها جامعه شناسانه بودند، و نه بیولوژیک، به وسیلۀ تابوهای مربوط به ازدواج با خویشاوندان به خوبی نشان داده می&zwnj;شود، و این امر بسیاری از درجات روابط با قوم و خویشان و مواردی که نمایانگر هیچ رابطۀ خونی نبودند را در بر می&zwnj;گرفت.</p>
<div class="c1">
<h4 style="direction:rtl">6- اختلاطهای نژادی</h4></div>

<p style="direction:rtl">  امروزه هیچ نژاد خالصی در کرۀ زمین وجود ندارد. مردمان رنگین پیشین و آغازین فقط دو نژاد نماینده دارند که هنوز در کرۀ زمین باقی هستند، انسان زرد و انسان سیاه؛ و حتی این دو نژاد نیز کمابیش با مردمان منقرض رنگین درآمیخته&zwnj;اند. در حالی که نژاد موسوم به سفید عمدتاً از انسان باستانی آبی سرچشمه یافته است، کم و بیش با تمامی نژادهای دیگر درآمیخته است، تقریباً همانطور که انسان سرخ قارۀ آمریکا درآمیخته است.</p>
<p style="direction:rtl">  از میان شش نژاد رنگین سنگیک، سه تا اولیه و سه تا ثانویه بودند. اگر چه نژادهای اولیه &mdash; آبی، سرخ، و زرد &mdash; از بسیاری جهات از سه مردمان ثانویه برتر بودند، باید به خاطر داشت که این نژادهای ثانویه از بسیاری خصوصیات مطلوب برخوردار بودند که در صورت جذب تیره&zwnj;های بهترشان، مردمان اولیه را به طور قابل ملاحظه&zwnj;ای بهبود می&zwnj;داد.</p>
<p style="direction:rtl">  دیدگاه متعصبانۀ امروزی بر علیه &rdquo;نیمه کاستها&ldquo;، &rdquo;دو رگه&zwnj;ها&ldquo;، و &rdquo;آمیخته تبارها&ldquo; ناشی از آن است که اختلاطهای نژادی امروزه عمدتاً بین تیره&zwnj;های بسیار پست نژادهای مربوطه صورت می&zwnj;گیرد. همچنین هنگامی که تیره&zwnj;های منحط یک نژاد با یکدیگر ازدواج می&zwnj;کنند، شما به فرزندان نامطلوب دست می&zwnj;یابید.</p>
<p style="direction:rtl">  اگر نژادهای امروزی یورنشیا بتوانند از مصیبت پست&zwnj;ترین لایه&zwnj;های نمونه&zwnj;های خراب، ضد اجتماعی، کودن، و مطرودشان رهایی یابند، مخالفت اندکی با یک اختلاط نژادی محدود وجود خواهد داشت. و اگر چنین آمیزشهای نژادی بتوانند میان بالاترین انواع چندین نژاد به وقوع پیوندند، باز مخالفت کمتری انجام می&zwnj;پذیرد.</p>
<p style="direction:rtl">  اختلاط تیره&zwnj;های برتر و نامشابه، راز آفرینش تیره&zwnj;های نوین و برومندتر می&zwnj;باشد. و این امر در رابطه با گیاهان، حیوانات، و موجودات بشری صدق می&zwnj;کند. اختلاط نژادی موجب افزایش توان می&zwnj;شود و بر باروری می&zwnj;افزاید. آمیزشهای نژادیِ لایه&zwnj;های متوسط یا برترِ مردمان گوناگون پتانسیل <em>نوآوری</em> را به اندازۀ زیاد افزایش می&zwnj;دهد، همانطور که در جمعیت کنونی ایالات متحدۀ آمریکای شمالی نمایان است. هنگامی که چنین آمیزشهایی بین لایه&zwnj;های پایین&zwnj;تر یا پست صورت می&zwnj;گیرد، خلاقیت کاهش می&zwnj;یابد، همانطور که توسط مردمان امروزی جنوب هند نمایان است.</p>
<p style="direction:rtl">  آمیزش نژادی به ظهور ناگهانی خصوصیات <em>نوین</em> به اندازۀ زیاد کمک می&zwnj;کند. و اگر این اختلاط دو نژاد، پیوند تیره&zwnj;های برتر باشد، آنگاه این ویژگیهای نوین نیز خصایص <em>برتر</em> خواهند بود.</p>
<p style="direction:rtl">  تا وقتی که نژادهای امروزی بار سنگین رگه&zwnj;های پست و منحط را حمل می&zwnj;کنند، آمیزش نژادی در مقیاس بزرگ بسیار زیانبخش می&zwnj;باشد، اما بیشترِ مخالفتها به چنین آزمایشاتی به دلیل تعصبات اجتماعی و فرهنگی است تا ملاحظات بیولوژیک. حتی در بین تیره&zwnj;های پست، دو رگه&zwnj;ها اغلب نسبت به نیاکانشان یک بهبود هستند. اختلاط نژادی به علت نقش <em>ژنهای غالب</em> به بهبود انواع تمایل می&zwnj;یابد. آمیزش نژادی احتمال وجود تعداد بیشتری از ژنهای <em>چیرۀ</em> مطلوب را در موجود دو رگه افزایش می&zwnj;دهد.</p>
<p style="direction:rtl">  در یکصد سال گذشته اختلاط نژادی بیشتری نسبت به هزاران سال پیش از آن در یورنشیا رخ داده است. خطر ناموزونیهای عظیم در نتیجۀ دو رگه کردن تیره&zwnj;های بشری به اندازۀ زیادی مبالغه&zwnj;آمیز بوده است. مشکلات اصلی &rdquo;دو رگه&zwnj;ها&ldquo; به سبب تعصبات اجتماعی است.</p>
<p style="direction:rtl">  آزمایش پیتکایرن در مورد اختلاط نژادهای سفید و پلی&zwnj;نزیایی نسبتاً خوب از آب درآمد، زیرا مردان سفید و زنان پلی&zwnj;نزیایی از تیره&zwnj;های نژادی نسبتاً خوبی بودند. اختلاط میان بالاترین انواع سفید، سرخ، و زرد فوراً موجب پیدایش بسیاری ویژگیهای نوین و از نظر بیولوژیک مؤثر می&zwnj;شود. این سه مردمان به نژادهای اولیۀ سنگیک تعلق دارند. آمیزش نژادهای سفید و سیاه به طور فوری نتیجۀ چنان مطلوبی به بار نمی&zwnj;آورد، و چنین اولاد سفید - سیاه نیز آنطور که تعصب اجتماعی و نژادی در پی ناخوشایند جلوه دادن آن است چنان نامطلوب نیستند. از نظر فیزیکی، چنین انسانهای دو رگۀ سفید - سیاه، به رغم دون بودن اندکشان در برخی زمینه&zwnj;های دیگر، نمونه&zwnj;های عالی بشریت هستند.</p>
<p style="direction:rtl">  هنگامی که یک نژاد اولیۀ سنگیک با یک نژاد ثانویۀ سنگیک درمی&zwnj;آمیزد، دومی به بهای هدر رفتن اولی به طور قابل ملاحظه&zwnj;ای بهبود می&zwnj;یابد. و به میزان کم &mdash; در طی ادوار طولانی زمان &mdash; به چنین مساعدت فداکارانه در بهتر ساختن گروههای ثانوی توسط نژادهای اولیه مخالفت جدی اندکی می&zwnj;تواند صورت گیرد. سنگیکهای ثانویه به لحاظ بیولوژیک از برخی جنبه&zwnj;ها از نژادهای اولیه برتر بودند.</p>
<p style="direction:rtl">  در نهایت، خطر واقعی موجودات بشری را باید در ازدیاد مهار ناشدۀ تیره&zwnj;های پست و منحط مردمان گوناگون متمدن جستجو نمود، تا در هر خطر ظاهری اختلاط نژادی.</p>
<p style="direction:rtl">  [عرضه شده توسط رئیس سرافیمهای ساکن یورنشیا.]</p>
</body>
</html>
