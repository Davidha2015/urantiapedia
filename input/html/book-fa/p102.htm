<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 102 - بنیادهای اعتقاد مذهبی</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">&#1606;&#1587;&#1582;&#1728; &#1662;&#1740;&#1588;&#1606;&#1608;&#1740;&#1587;</span></h1>
</div>
 <div class="c1">
 <h1 style="direction:rtl">مقالۀ 102</h1>
</div>
<div class="c1">
<h4 style="direction:rtl">بنیادهای اعتقاد مذهبی</h4>
</div>

<p style="direction:rtl">  برای ماتریالیست بی&zwnj;ایمان، انسان صرفاً یک رخداد تکاملی است. امیدهای او برای بقا روی توهمی از یک تخیل انسانی آویخته شده است؛ ترسها، عشقها، اشتیاقها، و اعتقادات او چیزی جز واکنش نسبت به قرار گرفتن اتفاقی برخی اتمهای بی&zwnj;جان ماده در کنار هم نیستند. هیچ نمایش انرژی یا ابراز اعتماد نمی&zwnj;تواند او را فراتر از گور حمل کند. کارهای جانفشانه و نبوغ الهام&zwnj;برانگیز بهترین انسانها به واسطۀ مرگ، شبِ طولانی و دلتنگی&zwnj;آورِ فراموشی ابدی و نابودی روان، محکوم به خاموشی هستند. نومیدیِ غیر قابل توصیف تنها پاداش انسان برای زندگی و تلاش زیر خورشید موقت وجود انسانی است. هر روز از زندگی به آرامی و با قطعیت چنگال یک فنای بی&zwnj;رحم را محکم می&zwnj;کند که یک جهان متخاصم و بی&zwnj;قرار ماده مقرر داشته اوج توهین به هر چیز در اشتیاق بشری باشد که زیبا، ارجمند، والا، و نیک است.</p>
<p style="direction:rtl">  اما این پایان و سرنوشت جاودان انسان نیست؛ چنین نگرشی چیزی جز فریاد نومیدی نیست که توسط یک روان سرگردان که در تاریکی معنوی گم شده است بانگ برآورده می&zwnj;شود، و در شرایط وجود سفسطه&zwnj;های مکانیستیِ یک فلسفۀ مادی که با سردرگمی و تحریفِ یک یادگیری بغرنج کور شده است با شجاعت به تقلا ادامه می&zwnj;دهد. و تمامی این نیستیِ تاریکی و تمامی این سرنوشت نومیدانه توسط یک گسترۀ شجاعانۀ ایمان از سوی فروتن&zwnj;ترین و دانش نیاموخته&zwnj;ترین فرزندان خداوند در زمین برای همیشه زایل می&zwnj;شود.</p>
<p style="direction:rtl">  این ایمان نجات دهنده هنگامی در قلب انسان متولد می&zwnj;شود که ضمیر اخلاقی انسان درک می&zwnj;کند ارزشهای بشری می&zwnj;توانند در تجربۀ انسانی از مادی به معنوی، از انسانی به الهی، و از زمان به ابدیت تبدیل شوند.</p>
<div class="c1">
<h4 style="direction:rtl">1- اطمینانهای ایمان</h4></div>

<p style="direction:rtl">  کار تنظیم کنندۀ فکر در بر گیرندۀ توضیح تبدیل حس بدوی و تکاملی وظیفه به ایمان بالاتر و قطعی&zwnj;تر در واقعیات جاودانۀ آشکارسازی الهی است. در قلب انسان باید اشتیاق کمال وجود داشته باشد تا ظرفیت فهم مسیرهای ایمان به کمال متعالی را تضمین نماید. اگر هر انسانی برگزیند که خواست خداوند را انجام دهد، راه حقیقت را خواهد دانست. این عملاً حقیقت دارد: &rdquo;چیزهای بشری باید شناخته شوند تا مورد مهر واقع شوند، اما چیزهای الهی باید مورد مهر واقع شوند تا شناخته شوند.&ldquo; اما شکهای صادقانه و پرسشهای صمیمانه گناه نیستند؛ چنین رویکردهایی صرفاً در سفر پیشرونده به سوی نیل به کمال تأخیر ایجاد می&zwnj;کنند. اعتماد کودکانه ورود انسان به ملکوت فراز بهشتی را تضمین می&zwnj;کند، اما پیشرفت به طور کامل به کاربرد قاطعانۀ ایمان قوی و مطمئن انسان کاملاً بالغ بستگی دارد.</p>
<p style="direction:rtl">  استدلال علم مبتنی بر واقعیات قابل مشاهدۀ زمان است؛ ایمانِ مذهب از برنامۀ روحیِ ابدیت استدلال می&zwnj;کند. آنچه که دانش و استدلال نمی&zwnj;توانند برای ما انجام دهند، خرد راستین به ما اندرز می&zwnj;دهد اجازه دهیم ایمان از طریق بصیرت مذهبی و دگرگونی معنوی به انجام رساند.</p>
<p style="direction:rtl">  به دلیل انزوای ناشی از شورش، آشکارسازی حقیقت در یورنشیا تماماً اغلب با بیانات کیهان شناسیهای جزئی و گذرا مخلوط شده است. حقیقت نسل به نسل تغییر نیافته باقی می&zwnj;ماند، اما آموزشهای مربوطه دربارۀ دنیای فیزیکی روز به روز و سال به سال تغییر می&zwnj;کنند. حقیقت جاودان نباید ناچیز پنداشته شود زیرا بر حسب اتفاق در همراهی با ایده&zwnj;های منسوخ پیرامون دنیای مادی یافت می&zwnj;شود. شما هر چه از علم بیشتر آگاهی داشته باشید، کمتر می&zwnj;توانید مطمئن باشید؛ هر چه بیشتر از مذهب <em>دارا</em> باشید، مطمئن&zwnj;تر هستید.</p>
<p style="direction:rtl">  قطعیتهای علم کاملاً از خرد پیش می&zwnj;روند؛ یقینهای مذهب ناشی از همان بنیادهای <em>تمام شخصیت</em> هستند. علم برای فهم ذهن گیرایی دارد؛ مذهب برای وفاداری و وقف بدن، ذهن، و روح، حتی برای تمام شخصیت گیرایی دارد.</p>
<p style="direction:rtl">  خداوند آنقدر تماماً واقعی و مطلق است که هیچ نشان مادیِ اثبات یا نمایش به اصطلاح معجزه نمی&zwnj;تواند در شهادت واقعیت او ارائه شود. ما همیشه او را خواهیم شناخت زیرا به او اعتماد داریم، و اعتقاد ما به او کاملاً مبتنی بر شرکت شخصی ما در تجلی الهی واقعیت بیکران او است.</p>
<p style="direction:rtl">  تنظیم کنندۀ فکری سکنی&zwnj;گزین یک اشتیاق راستین و جستجو&zwnj;گرانه برای کمال و نیز یک کنجکاوی ژرف به گونه&zwnj;ای بی&zwnj;دریغ در روان انسان ایجاد می&zwnj;کند که تنها می&zwnj;تواند از طریق همدمی روحانی با خداوند، منبع الهی آن تنظیم کننده، به قدر مکفی ارضا شود. روان گرسنۀ انسان از خشنودی نسبت به چیزی کمتر از درک شخصی از خدای زنده امتناع می&zwnj;ورزد. هر چه خداوند از یک شخصیت والا و کامل اخلاقی بیشتر باشد، نمی&zwnj;تواند در درک گرسنه و متناهی ما چیزی کمتر باشد.</p>
<div class="c1">
<h4 style="direction:rtl">2- مذهب و واقعیت</h4></div>

<p style="direction:rtl">  اذهان مشاهده&zwnj;گر و روانهای موشکاف هنگامی مذهب را می&zwnj;شناسند که آن را در زندگی همنوعانشان می&zwnj;یابند. مذهب به هیچ تعریفی نیاز ندارد؛ ما همگی میوه&zwnj;های اجتماعی، عقلانی، اخلاقی، و معنوی آن را می&zwnj;شناسیم. و این تماماً ناشی از این واقعیت است که مذهب دارایی نژاد بشری است؛ آن یک فرزند فرهنگ نیست. درست است، درک فرد از مذهب هنوز بشری است و از این رو در معرض اسارت نادانی، بردگی خرافات، فریبکاریهای سفسطه، و توهمات فلسفۀ دروغین است.</p>
<p style="direction:rtl">  یکی از ویژگیهای مشخص اطمینان راستین مذهبی این است که به رغم مطلق بودن تأکیدات آن و استوار بودن رویکرد آن، روح بیان آن چنان متوازن و متعادل است که هرگز کمترین نشانی از ابراز وجود یا ستایش خودپرستانه را نمی&zwnj;رساند. خردِ تجربۀ مذهبی چیزی مثل یک پارادوکس است، بدین لحاظ که هم از نظر انسانی آغازین و هم مشتق شده از تنظیم کننده است. نیروی مذهبی محصول امتیازات شخصی فرد نیست اما در عوض، حاصل شرکت متعالی انسان و منبع جاودان تمامی خردها است. از این رو کلمات و کنشهای مذهب راستین و آلوده نشده برای تمامی انسانهای روشن ضمیر به گونه&zwnj;ای گیرا قابل اطمینان می&zwnj;شود.</p>
<p style="direction:rtl">  مشکل است که عوامل یک تجربۀ مذهبی را مشخص و تجزیه و تحلیل نمود، اما مشکل نیست که مشاهده نماییم چنین کاروران مذهبی به گونه&zwnj;ای زندگی می&zwnj;کنند و ادامه می&zwnj;دهند که گویا از پیش در حضور جاودان قرار دارند. ایمانداران به گونه&zwnj;ای به این حیات گذرا واکنش نشان می&zwnj;دهند که گویا از پیش جاودانگی در حیطۀ دسترسی آنان بوده است. در زندگی این انسانها یک اصالت معتبر و یک بیان خود انگیخته وجود دارد که برای همیشه آنها را از آن همنوعانشان که فقط خرد دنیا را دریافت کرده&zwnj;اند جدا می&zwnj;سازد. به نظر می&zwnj;رسد که مذهب&zwnj;گرایان در رهایی مؤثر از شتابزدگیِ ستوه آورنده و استرس دردآورِ بی&zwnj;ثباتیهای ذاتی جریانات گذرای زمان زندگی می&zwnj;کنند؛ آنها یک ثبات شخصیت و یک آرامش کاراکتر را که با قوانین فیزیولوژی، روانشناسی، و جامعه شناسی توضیح داده نمی&zwnj;شود به نمایش می&zwnj;گذارند.</p>
<p style="direction:rtl">  زمان یک عنصر تغییرناپذیر در دستیابی به دانش است؛ مذهب عطایای خود را فوراً فراهم می&zwnj;سازد، گرچه عامل مهم رشد در نیک رفتاری، پیشرفت قطعی در کلیۀ فازهای تجربۀ مذهبی است. دانش یک جستجوی ابدی است؛ شما همیشه در حال یادگیری هستید، اما شما هرگز نمی&zwnj;توانید به آگاهی کامل از حقیقت مطلق دست یابید. در دانش به تنهایی، هرگز قطعیت مطلق نمی&zwnj;تواند وجود داشته باشد، فقط احتمال فزایندۀ تقریب وجود دارد؛ اما روان مذهبیِ حاوی آگاهی معنوی <em>می&zwnj;داند،</em> و <em>اکنون</em> می&zwnj;داند. و با این وجود این یقین ژرف و قطعی، چنین مذهب&zwnj;گرای منطقی را به جایی رهنمون نمی&zwnj;شود که در فراز و نشیبهای پیشرفت خرد بشری که در هدف مادی خود با پیشرفتهای دانشِ کندرو در محدودیت قرار دارد علاقۀ کمتری نشان دهد.</p>
<p style="direction:rtl">  حتی کشفیات دانش در ضمیر تجربۀ بشری به راستی <em>واقعی</em> نیستند تا این که گره&zwnj;گشایی شوند و به هم مرتبط گردند، تا این که واقعیات مربوطۀ آنها در واقع از طریق قرار گرفتن در جریانات فکری ذهن به <em>معنی</em> تبدیل شوند. انسان فانی حتی به محیط فیزیکی خود از سطح ذهنی، از دیدگاه ثبت روانشناسانۀ آن، می&zwnj;نگرد. از این رو عجیب نیست که انسان یک تفسیر بسیار یگانه شده نسبت به جهان بسازد و سپس در صدد برآید که این یگانگی انرژی را از دانش خود با یگانگی روحیِ تجربۀ مذهبیش تعیین هویت کند. ذهن یگانگی است؛ ضمیر انسانی در سطح ذهن زندگی می&zwnj;کند و واقعیات جهانی را از طریق چشمان عطیۀ ذهن مشاهده می&zwnj;کند. نگرش ذهن وحدت وجودگرایانۀ منبع واقعیت، اولین منبع و مرکز، را نشان نخواهد داد، اما می&zwnj;تواند ترکیب تجربی انرژی، ذهن، و روح را در ایزد متعال و به عنوان او برای انسان به تصویر درآورد و گاهی چنین خواهد کرد. اما ذهن هرگز نمی&zwnj;تواند در این یگانگیِ تنوعِ واقعیت موفق شود مگر این که چنین ذهنی از چیزهای مادی، معانی عقلانی، و ارزشهای معنوی به گونه&zwnj;ای استوار آگاه شود؛ فقط در توازنِ سه&zwnj;گانگیِ واقعیتِ کنش&zwnj;گرا یگانگی وجود دارد، و فقط در یگانگی است که نسبت به درک ثبات و سازگاریِ کیهانی ارضاء شخصیت وجود دارد.</p>
<p style="direction:rtl">  یگانگی به بهترین شکل در تجربۀ بشری از طریق فلسفه یافت می&zwnj;شود. و در حالی که جمع اندیشۀ فلسفی باید به طور پیوسته روی واقعیات مادی بنا شده باشد، سرشت و انرژیِ پویاییِ راستین فلسفی، بینش معنوی انسانی است.</p>
<p style="direction:rtl">  انسان تکاملی به طور طبیعی کار سخت را دوست ندارد. در تجربۀ زندگی او همگام شدن با مطالبات وادار کننده و تمایلات شدید ناگزیر کنندۀ یک تجربۀ در حال رشد مذهبی به معنی فعالیت بی&zwnj;وقفه در رشد معنوی، بسط عقلانی، توسعۀ واقعی، و خدمت اجتماعی است. جدا از یک شخصیت بسیار فعال هیچ مذهب واقعی وجود ندارد. از این رو انسانهای تن&zwnj;آساتر اغلب توسط گونه&zwnj;ای از نوآوران خود فریب از طریق توسل جستن به یک خلوت جویی در یک پناهگاه دروغین دکترینها و تعصبات کلیشه&zwnj;ای مذهبی در صدد گریز از سختیهای فعالیتهای راستین مذهبی برمی&zwnj;آیند. اما مذهب راستین زنده است. شکل&zwnj;یابیِ عقلانیِ مفاهیم مذهبی برابر با مرگ معنوی است. شما نمی&zwnj;توانید مذهب را بدون ایده&zwnj;ها در نظر بگیرید، اما هنگامی که مذهب به یکباره فقط به یک<em> ایده</em> تنزل می&zwnj;یابد، دیگر مذهب نیست؛ آن صرفاً یک نوع از فلسفۀ بشری شده است.</p>
<p style="direction:rtl">  باز انواع دیگری از روانهای بی&zwnj;ثبات و به قدر ناکافی منضبط وجود دارند که از ایده&zwnj;های عاطفیِ مذهب به صورت یک مسیر گریز از مطالبات آزار دهندۀ زندگی استفاده می&zwnj;کنند. هنگامی که برخی انسانهای مردد و ترسو تلاش می&zwnj;کنند از فشار بی&zwnj;وقفۀ زندگی تکاملی بگریزند، مذهب، بدان گونه که آنها آن را درک می&zwnj;کنند، به نظر می&zwnj;رسد نزدیکترین پناهگاه، بهترین راه گریز را عرضه می&zwnj;دارد. اما مأموریت مذهب این است که انسان را برای مواجهه با فراز و نشیبهای زندگی با شجاعت، حتی به گونه&zwnj;ای قهرمانانه، آماده سازد. مذهب عطیۀ متعالی انسان تکاملی است، تنها چیزی که او را قادر می&zwnj;سازد که ادامه دهد و &rdquo;به گونه&zwnj;ای پایداری کند، که گویا او را که نادیدنی است می&zwnj;بیند.&ldquo; با این وجود، عرفان&zwnj;گرایی اغلب گونه&zwnj;ای گریز از زندگی توسط آن انسانهایی است که از فعالیتهای دشوارترِ زیستنِ یک زندگی مذهبی در عرصه&zwnj;های باز جامعه و روابط بشری لذت نمی&zwnj;برند. مذهب راستین باید <em>عمل کند</em>. رفتار هنگامی نتیجۀ مذهب خواهد بود که انسان در واقع آن را دارا می&zwnj;باشد، یا به بیان دقیق&zwnj;تر هنگامی که مذهب به راستی اجازه می&zwnj;یابد که بر انسان مستولی شود. مذهب هرگز با اندیشۀ صرف یا احساس بدون کنش خرسند نخواهد بود.</p>
<p style="direction:rtl">  ما این واقعیت را نادیده نمی&zwnj;گیریم که مذهب اغلب نابخردانه، حتی غیرمذهبیعمل می&zwnj;کند، اما <em>عمل می&zwnj;کند</em>. انحرافات اعتقاد مذهبی به اذیت و آزارهای خونین راه برده است، اما مذهب همیشه و پیوسته کاری انجام می&zwnj;دهد؛ آن دینامیک است!</p>
<div class="c1">
<h4 style="direction:rtl">3- دانش، خرد، و بصیرت</h4></div>

<p style="direction:rtl">  کمبود عقلانی یا فقر آموزشی نیل بالاتر مذهبی را به گونه&zwnj;ای اجتناب ناپذیر دچار نارسایی می&zwnj;کند، زیرا چنین محیط فقر زدۀ سرشت معنوی، مذهب را از کانال اصلی تماس فلسفی آن با دنیای شناخت علمی محروم می&zwnj;سازد. معیارهای عقلانی مذهب مهم هستند، اما توسعۀ بیش از حد آنها نیز گاهی اوقات بسیار نارسا کننده و خجلت&zwnj;آور است. مذهب باید تحت یک ضرورت متناقض مداوماً تلاش کند: ضرورتِ استفادۀ مؤثر از اندیشه ضمن این که در همان حال مفید بودنِ معنویِ همه گونه اندیشه پردازی مورد باور قرار نگیرد.</p>
<p style="direction:rtl">  گمان پردازی مذهبی اجتناب ناپذیر است اما همیشه زیانبخش است؛ گمان پردازی به گونه&zwnj;ای تغییر ناپذیر مقصود خود را مخدوش می&zwnj;سازد. گمان پردازی به این تمایل دارد که مذهب را به چیزی مادی یا انسان&zwnj;گرایانه تبدیل سازد، و از این رو در حالی که در شفافیتِ اندیشۀ منطقی به طور مستقیم مداخله می&zwnj;کند، به طور غیرمستقیم موجب می&zwnj;شود که مذهب به صورت یک کارکرد دنیای گذرا به نظر رسد، همان دنیایی که باید به گونه&zwnj;ای ابدی مغایر آن باشد. از این رو مذهب همیشه با پارادوکسها تعیین ویژگی خواهد شد، پارادوکسهایی که ناشی از فقدان ارتباط تجربی میان سطوح مادی و روحی جهان هستند &mdash; موتای مورانشیا، حساسیت فوق فلسفی برای شناخت حقیقت و درک یگانگی.</p>
<p style="direction:rtl">  احساسات مادی، عواطف بشری، مستقیماً به کارکردهای مادی، کنشهای خودخواهانه راه می&zwnj;برند. بینشهای مذهبی، انگیزه&zwnj;های معنوی، مستقیماً به کارکردهای مذهبی، کنشهای غیرخودخواهانۀ خدمت اجتماعی و نیک خواهی نوع دوستانه راه می&zwnj;برند.</p>
<p style="direction:rtl">  میل مذهبی، اشتیاق پژوهش برای واقعیت الهی است. تجربۀ مذهبی درک آگاهی از یافتن خداوند است. و هنگامی که یک موجود بشری قطعاً خدا را پیدا می&zwnj;کند، در روان آن موجود چنان بی&zwnj;قراری توصیف ناپذیری از پیروزی در اکتشاف تجربه می&zwnj;شود که او وادار می&zwnj;شود درصدد تماس خادمانۀ مهرآمیز با همنوعان کمتر آگاه خود برآید، نه برای این که فاش سازد خدا را پیدا کرده است، بلکه بدین منظور که اجازه دهد طغیان فوران نیکی جاودان در درون روان خودش همنوعانش را طراوت بخشد و متعالی سازد. مذهب واقعی به خدمت افزایش یافتۀ اجتماعی راه می&zwnj;برد.</p>
<p style="direction:rtl">  دانش، شناخت، به آگاهی از <em>واقعیت</em> راه می&zwnj;برد؛ مذهب، تجربه، به آگاهی از <em>ارزش</em> راه می&zwnj;برد؛ فلسفه، خرد، به <em>هماهنگی</em> آگاهی راه می&zwnj;برد، آشکارسازی الهی (جانشین موتای مورانشیا) به آگاهی از<em> واقعیت راستین</em> راه می&zwnj;برد؛ در حالی که هماهنگی آگاهی از واقعیت، ارزش، و واقعیت راستین در بر گیرندۀ آگاهی از واقعیت شخصیت، حداکثرِ بودن، و نیز اعتقاد به احتمال بقای همان شخصیت، می&zwnj;باشد.</p>
<p style="direction:rtl">  دانش به قرار دادن انسانها در طبقات اجتماعی و کاستهای آغازین راه می&zwnj;برد. مذهب به خدمت کردن به انسانها رهنمون می&zwnj;شود، و از این رو اخلاقیات و نوع دوستی را ایجاد می&zwnj;کند. خرد به مشارکت والاتر و بهتر ایده&zwnj;ها و همنوعان فرد هر دو راه می&zwnj;برد. آشکارسازی الهی انسانها را رها می&zwnj;سازد و آنها را به پیمایش ماجرای جاودانه رهنمون می&zwnj;سازد.</p>
<p style="direction:rtl">  دانش انسانها را طبقه&zwnj;بندی می&zwnj;کند؛ مذهب به انسانها مهر می&zwnj;ورزد، حتی همچون خودتان؛ خرد برای انسانهای گوناگون عدالت را به اجرا می&zwnj;گذارد؛ اما آشکارسازی الهی انسانها را جلال می&zwnj;دهد و ظرفیت او برای همکاری با خداوند را آشکار می&zwnj;سازد.</p>
<p style="direction:rtl">  دانش به گونه&zwnj;ای بیهوده تلاش می&zwnj;کند که برادری فرهنگ را ایجاد کند؛ مذهب برادری روح را به وجود می&zwnj;آورد. فلسفه برای برادری خرد تلاش می&zwnj;کند؛ آشکارسازی الهی برادری جاودانه، سپاه بهشتی نهایت را توصیف می&zwnj;کند.</p>
<p style="direction:rtl">  شناخت در واقعیت شخصیت موجب غرور می&zwnj;شود؛ خرد آگاهی از معنی شخصیت است؛ مذهب تجربۀ شناخت از ارزش شخصیت است؛ آشکارسازی الهی اطمینان از بقای شخصیت است.</p>
<p style="direction:rtl">  دانش در جستجوی تعیین هویت، تجزیه و تحلیل، و طبقه&zwnj;بندی قطعات تقسیم شدۀ کیهانِ نامحدود است. مذهب ایدۀ کل، تمامی کیهان را درک می&zwnj;کند. فلسفه تلاش در تعیین هویت اجزای مادیِ دانش با مفهوم بینش معنوی کل دارد. جایی که فلسفه در این تلاش ناکام است، آشکارسازی الهی موفق است، و تأیید می&zwnj;کند که دایرۀ کیهانی، جهانی، جاودانه، مطلق، و بیکران است. از این رو این کیهانِ من هستمِ بیکران، بی&zwnj;پایان، نامحدود، و تمام شمول &mdash; بدون زمان، بدون مکان، و کامل &mdash; است. و ما شهادت می&zwnj;دهیم که من هستمِ بیکران همچنین پدر میکائیل نبادان و خدای نجات بشری است.</p>
<p style="direction:rtl">  دانش الوهیت را به عنوان یک <em>واقعیت</em> نشان می&zwnj;دهد؛ فلسفه <em>ایدۀ</em> یک مطلق را ارائه می&zwnj;کند؛ مذهب خدا را به صورت یک <em>شخصیت روحی</em> بامحبت تجسم می&zwnj;کند. آشکارسازی الهی <em>یگانگیِ</em> واقعیت الوهیت، ایدۀ مطلق، و شخصیت معنوی خداوند را تأیید می&zwnj;کند، و علاوه بر آن، این مفهوم را به صورت پدر ما &mdash; واقعیت جهانیِ وجود، ایدۀ جاودانۀ ذهن، و روح بیکران زندگی &mdash; عرضه می&zwnj;کند. </p>
<p style="direction:rtl">  دنبال نمودن شناخت در بر گیرندۀ دانش است؛ جستجو برای خرد فلسفه است؛ عشق برای خداوند مذهب است؛ اشتیاق برای حقیقت <em>قطعاً</em> یک آشکارسازی الهی است. اما این تنظیم کنندۀ سکنی&zwnj;گزین فکری است که احساس واقعیت نسبت به بینش معنوی انسان را به کیهان وصل می&zwnj;کند.</p>
<p style="direction:rtl">  در دانش، ایده مقدم بر ابراز درک آن است؛ در مذهب، تجربۀ درک مقدم بر ابراز ایده است. میان ارادۀ تکاملی برای باور داشتن و حاصل استدلال روشن ضمیر، بینش مذهبی، و آشکارسازی الهی<em> &mdash; اراده&zwnj;ای که باور می&zwnj;کند</em> &mdash; تفاوت عظیمی وجود دارد.</p>
<p style="direction:rtl">  در تکامل، مذهب اغلب به ایجاد برداشتهای انسان از خداوند راه می&zwnj;برد؛ آشکارسازی الهی پدیدۀ خودِ انسانِ در حال تکاملِ خدا را به نمایش در می&zwnj;آورد، در حالی که در زندگی زمینی میکائیل مسیح ما نظاره&zwnj;گر پدیدۀ آشکارسازی خود خداوند به انسان هستیم. تکامل به این تمایل دارد که خداوند را شبیه به انسان بسازد؛ آشکارسازی الهی به این تمایل دارد که انسان را خداگونه سازد.</p>
<p style="direction:rtl">  دانش فقط با اولین علتها، مذهب با شخصیت متعالی، و فلسفه با وحدت خشنود می&zwnj;گردد. آشکارسازی الهی تأیید می&zwnj;کند که این سه یکی هستند، و این که همگی نیک هستند. <em>واقعیِ جاودان</em> نیکیِ جهان است و نه توهمات زمانیِ شرارت مکان. در تجربۀ معنویِ تمامی شخصیتها، همیشه این حقیقت دارد که واقعی نیک است و نیک واقعی است.</p>
<div class="c1">
<h4 style="direction:rtl">4- واقعیت تجربه</h4></div>

<p style="direction:rtl">  به دلیل حضور تنظیم کنندۀ فکر در اذهان شما، این دیگر برای شما یک راز نیست که ذهن خداوند را بیش از اطمینان یافتن از آگاهی از شناخت هر ذهن دیگر، بشری، یا فوق بشری، بشناسید. مذهب و آگاهی اجتماعی در این مشترک هستند: آنها مبتنی بر آگاهی از ذهنیتهای دیگر هستند. تکنیکی که به واسطۀ آن بتوانید عقیدۀ فرد دیگری را به عنوان عقیدۀ خود بپذیرید همان است که از طریق آن می&zwnj;توانید &rdquo;بگذارید ذهنی که در مسیح بود همچنین در شما باشد.&ldquo;</p>
<p style="direction:rtl">  تجربۀ بشری چیست؟ آن به بیان ساده هر تأثیر متقابل میان یک خودِ فعال و پرسشگر و هر واقعیت فعال و خارجی دیگر است. انباشت تجربه توسط عمق مفهوم به علاوۀ جمع شناخت واقعیت خارج تعیین می&zwnj;شود. حرکت تجربه برابر با نیروی تخیلِ چشم انتظار به علاوۀ اشتیاق اکتشاف حسیِ کیفیتهای خارجیِ واقعیتِ تماس گرفته شده است. واقعیت تجربه در خود آگاهی به علاوۀ وجودهای دیگر &mdash; چیز بودنِ دیگر، ذهنیت دیگر، و روح بودن دیگر &mdash; یافت می&zwnj;شود.</p>
<p style="direction:rtl">  انسان در همان اوان آگاهی می&zwnj;یابد که در کره یا در جهان تنها نیست. در محیطِ فردیت یک خود آگاهی طبیعی خود انگیخته از ذهنیت دیگر به وجود می&zwnj;آید. ایمان این تجربۀ طبیعی را به مذهب، شناخت خداوند به عنوان واقعیت &mdash; منبع، سرشت، و سرنوشت <em>ذهنیت دیگر</em> &mdash; تبدیل می&zwnj;کند. اما چنین شناختی از خداوند همواره و همیشه یک واقعیت تجربۀ شخصی است. اگر خداوند یک شخصیت نبود، نمی&zwnj;توانست یک بخش زنده از تجربۀ واقعی مذهبی یک شخصیت بشری شود.</p>
<p style="direction:rtl">  عنصر خطا که در تجربۀ مذهبی بشری موجود است با محتوای ماتریالیسمی که برداشت روحی از پدر جهانی را آلوده می&zwnj;سازد مستقیماً متناسب است. پیشرفت پیش روحیِ انسان در جهان شامل تجربۀ تهی ساختنش از این ایده&zwnj;های خطاآمیز پیرامون طبیعت خداوند و واقعیت روح خالص و راستین است. الوهیت بیش از روح است، اما برخورد روحی تنها رویکرد ممکن برای انسان فرازگرا است.</p>
<p style="direction:rtl">  دعا به راستی بخشی از تجربۀ مذهبی است، اما توسط مذاهب امروزی به گونه&zwnj;ای خطا مورد تأکید واقع شده است، عمدتاً به بهای غفلت ورزیدن از همدمی روحانی ضروری&zwnj;ترِ پرستش. نیروهای اندیشمند ذهن از طریق پرستش ژرفا و گسترش می&zwnj;یابند. دعا ممکن است زندگی را غنی سازد، اما پرستش سرنوشت را روشن می&zwnj;سازد.</p>
<p style="direction:rtl">  مذهب آشکار شدۀ الهی عنصر یگانه کنندۀ وجود بشری است. آشکارسازی الهی تاریخ را یگانه می&zwnj;سازد، و زمین شناسی، ستاره شناسی، فیزیک، شیمی، بیولوژی، جامعه شناسی، و روانشناسی را هماهنگ می&zwnj;کند. تجربۀ معنوی روانِ واقعیِ کیهانِ انسان است.</p>
<div class="c1">
<h4 style="direction:rtl">5- برتری پتانسیل هدفمند</h4></div>

<p style="direction:rtl">  اگر چه برقراریِ واقعیتِ اعتقاد با برقراریِ واقعیتِ آنچه که مورد باور است برابر نیست، با این وجود، پیشرفت تکاملیِ زندگی ساده به مرتبت شخصیت، واقعیتِ وجودِ بالقوگیِ شخصیت را از آغاز به نمایش می&zwnj;گذارد. و در جهانهای زمان، بالقوگی همیشه بر واقعیت برتری دارد. در کیهان در حال تکامل بالقوگی آن است که خواهد بود، و آنچه که خواهد بود آشکار شدنِ فرامین هدفمند الوهیت است.</p>
<p style="direction:rtl">  همین برتری هدفمند در تکامل اندیشه&zwnj;پردازیِ ذهن نشان داده می&zwnj;شود، آنگاه که ترس بدوی حیوان به تقدیس مداوماً عمیق شونده برای خداوند و به شگفتی فزاینده نسبت به جهان تبدیل می&zwnj;شود. انسان بدوی بیشتر ترس مذهبی داشت تا ایمان، و برتری پتانسیلهای روحی نسبت به واقعیتهای ذهن آنگاه نشان داده می&zwnj;شود که این ترس بزدلانه به ایمان زنده در واقعیتهای معنوی تبدیل می&zwnj;شود.</p>
<p style="direction:rtl">  شما می&zwnj;توانید مذهب تکاملی را تجزیه و تحلیل روانی کنید اما نه مذهبِ تجربۀ شخصی را که منشأ معنوی دارد. اخلاقیات بشری ممکن است ارزشها را بشناسد، اما فقط مذهب می&zwnj;تواند این ارزشها را حفظ کند، بالا برد، و معنویت بخشد. اما به رغم این کنشها، مذهب چیزی بیش از اخلاقیات احساسات&zwnj;آمیز شده است. مذهب برای اخلاقیات به همان گونه است که عشق نسبت به وظیفه می&zwnj;باشد، به همان گونه که فرزندی نسبت به خدمت اجباری می&zwnj;باشد، و همان گونه که جوهر نسبت به ماده است. اخلاقیات یک کنترل کنندۀ قدرتمند را آشکار می&zwnj;سازد، یک الوهیت که باید مورد خدمت واقع شود؛ مذهب یک پدر تماماً پرمحبت را آشکار می&zwnj;سازد، خدایی که باید مورد پرستش و مهرورزی واقع شود. و باز، این بدین دلیل است که بالقوگیِ معنویِ مذهب بر واقعیت وظیفۀ اخلاقیات تکامل استیلا دارد.</p>
<div class="c1">
<h4 style="direction:rtl">6- قطعیت ایمان مذهبی</h4></div>

<p style="direction:rtl">  حذف فلسفیِ ترس مذهبی و پیشرفت بی&zwnj;وقفۀ دانش به فناپذیریِ خدایان دروغین به اندازۀ زیاد می&zwnj;افزاید؛ و گر چه ممکن است این تلفات الوهیتهای انسان ساخته در یک دم بینش معنوی را مبهم سازند، آن نادانی و خرافاتی را که برای مدتهای طولانی خدای زندۀ مهر جاودانه را پنهان ساخته بود سرانجام نابود می&zwnj;سازند. رابطه میان آفریده و آفریننده یک تجربۀ زنده است، یک ایمان دینامیک مذهبی، که در معرض تعریف دقیق قرار ندارد. منزوی ساختنِ بخشی از زندگی و مذهب نامیدن آن، متلاشی ساختن زندگی و منحرف ساختن مذهب است. و درست به این علت است که خدای پرستش خواستار عهد کامل است و یا هیچ چیز.</p>
<p style="direction:rtl">  خدایان انسانهای بدوی ممکن است چیزی بیش از سایه&zwnj;های خودشان نبوده باشند؛ خدای زنده نور الهی است که قطع شدنهای آن در بر گیرندۀ سایه&zwnj;های آفرینش تمامی فضا می&zwnj;باشد.</p>
<p style="direction:rtl">  مذهب&zwnj;گرای نیل فلسفی به یک خدای شخصیِ نجات شخصی ایمان دارد، چیزی بیش از یک واقعیت، یک ارزش، یک سطح از دستیابی، یک پروسۀ متعالی، یک دگردیسی، غایت زمان و فضا، یک اندیشه پردازی، شخصیت&zwnj;یابیِ انرژی، وجود جاذبه، یک تصویر بشری، آرمان&zwnj;گراییِ خویشتن، فرازکِشی طبیعت، تمایل به نیکی، حرکت پیشروِ تکامل، یا یک فرضیۀ متعالی. مذهب&zwnj;گرا به یک خدای با محبت ایمان دارد. مهرورزی جوهر مذهب و سرچشمۀ تمدن برتر است.</p>
<p style="direction:rtl">  ایمان خدای فلسفی احتمالات را به خدای نجات دهندۀ قطعیت در تجربۀ شخصی مذهبی تبدیل می&zwnj;کند. شک&zwnj;گرایی ممکن است تئوریهای الهیات را به چالش گیرد، اما اطمینان به قابل اتکا بودن تجربۀ شخصی، حقیقتِ آن اعتقاد را که به ایمان رشد کرده است تأیید می&zwnj;کند.</p>
<p style="direction:rtl">  ممکن است از طریق استدلال خردمندانه اعتقادات راسخ در رابطه با خداوند به دست آیند، اما فرد فقط از طریق ایمان، از طریق تجربۀ شخصی، خداشناس می&zwnj;شود. در بیشترِ آنچه که به زندگی مربوط است، احتمالات باید به حساب آورده شوند، اما هنگام رسیدن به واقعیت کیهانی، ممکن است هنگامی قطعیت تجربه شود که این معانی و ارزشها از طریق ایمان زنده به دست آیند. روان خداشناس جرأت دارد که بگوید: &rdquo;من می&zwnj;دانم&ldquo;، حتی هنگامی که این آگاهی از خداوند توسط فرد بی&zwnj;ایمانی که این قطعیت را انکار می&zwnj;کند مورد پرسش واقع می&zwnj;شود، زیرا آن کاملاً توسط منطق عقلانی تأیید نمی&zwnj;شود. ایماندار به هر چنین شک کننده&zwnj;ای فقط پاسخ می&zwnj;دهد: &rdquo;چطور می&zwnj;دانی که من نمی&zwnj;دانم؟&ldquo;</p>
<p style="direction:rtl">  اگر چه استدلال همیشه می&zwnj;تواند ایمان را مورد پرسش قرار دهد، ایمان همیشه می&zwnj;تواند مکمل استدلال و منطق هر دو باشد. استدلال احتمالی را ایجاد می&zwnj;کند که ایمان می&zwnj;تواند به قطعیت اخلاقی، حتی یک تجربۀ معنوی تبدیل سازد. خداوند نخستین حقیقت و آخرین واقعیت است؛ از این رو تمامی حقایق منشأ در او دارند، ضمن این که تمامی واقعیات در رابطه با او وجود دارند. خداوند حقیقت مطلق است. فرد ممکن است خداوند را به صورت حقیقت بشناسد، اما برای فهم و توصیف خداوند، فرد باید واقعیت جهان جهانها را کاوش کند. فاصلۀ عظیم میان تجربۀ حقیقت خداوند و عدم آگاهی از واقعیت خداوند فقط می&zwnj;تواند به وسیلۀ ایمان زنده پر شود. استدلال به تنهایی نمی&zwnj;تواند میان حقیقت بیکران و واقعیت جهانی توازن ایجاد کند.</p>
<p style="direction:rtl">  اعتقاد ممکن است نتواند در برابر شک مقاومت کند و در برابر ترس ایستادگی کند، اما ایمان همیشه بر شک پیروز است، زیرا ایمان هم مثبت و هم زنده است. مثبت همیشه بر منفی برتری دارد، و همینطور حقیقت بر خطا، تجربه بر تئوری، واقعیات معنوی بر واقعیات منفرد زمان و فضا. شواهد متقاعد کنندۀ این قطعیت معنوی شامل میوه&zwnj;های اجتماعی روحی هستند که این باورمندان، ایمانداران، در نتیجۀ این تجربۀ راستین معنوی ثمر می&zwnj;دهند. عیسی گفت: &rdquo;اگر همنوعان خود را بدان گونه که من شما را دوست داشته&zwnj;ام دوست بدارید، همۀ انسانها خواهند دانست که شاگردان من هستید.&ldquo;</p>
<p style="direction:rtl">  خداوند برای علم یک امکان است، برای روانشناسی یک خواست دلخواه است، برای فلسفه یک احتمال است، برای مذهب یک قطعیت، یک واقعیتِ تجربۀ مذهبی است. استدلال خواستار این است که فلسفه&zwnj;ای که نمی&zwnj;تواند خدای احتمالات را پیدا کند باید به آن ایمان مذهبی که می&zwnj;تواند خدای قطعیت را بیابد و می&zwnj;یابد، بسیار احترام بگذارد. علم نیز نباید تجربۀ مذهبی را بر اساس خوش باوری غیرمحتمل بشمرد، نه تا هنگامی که به این تصور اصرار می&zwnj;ورزد که هر چه بیشتر به گذشته بازگشت شود مشخص می&zwnj;شود که عطایای عقلانی و فلسفی انسان از هوشمندیهای به طور فزاینده کمتر پدیدار شدند، و در نهایت از حیاتی بدوی سرچشمه یافتند که به کلی فاقد هر گونه اندیشه و احساس بود.</p>
<p style="direction:rtl">  واقعیات تکامل نباید بر ضد حقیقتِ واقعیتِ قطعیتِ تجربۀ معنویِ زندگیِ مذهبیِ انسان خداشناس صف&zwnj;آرایی کنند. انسانهای باهوش باید استدلال کردن مثل کودکان را متوقف کنند و باید تلاش کنند از منطق یکپارچۀ بزرگسالی استفاده کنند، منطقی که برداشت حقیقت در امتداد مشاهدۀ واقعیت را جایز می&zwnj;شمارد. ماتریالیسم علمی هنگامی ورشکسته شده است که در شرایط هر پدیدۀ تکرار شوندۀ جهان از طریق مربوط ساختنِ آنچه که به اعتراف آن بالاتر است به آنچه که به اعتراف آن پایین&zwnj;تر است به بازپرداخت مخالفتهای کنونی خود اصرار می&zwnj;ورزد. انسجام در استدلال، به رسمیت شناختنِ فعالیتهای یک آفرینندۀ هدفمند را مطالبه می&zwnj;کند.</p>
<p style="direction:rtl">  تکامل ارگانیک یک واقعیت است؛ تکامل هدفمند یا تدریجی حقیقتی است که پدیده&zwnj;های از جهت دیگر متناقضِ دستاوردهای پیوسته فراز یابندۀ تکامل را منسجم می&zwnj;سازد. هر چه یک دانشمند در دانش انتخابی خود بیشتر پیشرفت کند، تئوریهای واقعیت ماتریالیسی را به نفع حقیقت کیهانیِ استیلای ذهن متعال بیشتر ترک خواهد کرد. ماتریالیسم زندگی بشری را خوار و خفیف می&zwnj;سازد؛ بشارت عیسی هر انسان را به اندازۀ فوق&zwnj;العاده زیاد بالا می&zwnj;برد و به گونه&zwnj;ای آسمانی تعالی می&zwnj;بخشد. وجود بشری باید بدین گونه مجسم شود که شامل تجربۀ انگیزنده و مجذوب کنندۀ درک واقعیتِ تلاقیِ دسترسیِ رو به بالای بشری و دسترسیِ رو به پایینِ الهی و نجات بخش است.</p>
<div class="c1">
<h4 style="direction:rtl">7- قطعیت الهی</h4></div>

<p style="direction:rtl">  از آنجا که پدر جهانی خود- موجود است، همچنین خود- توصیف کننده است؛ او در واقع در هر موجود منطقی بشری زندگی می&zwnj;کند. اما شما نمی&zwnj;توانید در رابطه با خداوند اطمینان داشته باشید مگر این که او را بشناسید؛ فرزندی تنها تجربه&zwnj;ای است که پدر بودن را قطعی می&zwnj;سازد. جهان در همه جا دستخوش تغییر است. یک جهان در حال تغییر یک جهان وابسته است؛ چنین آفرینشی نمی&zwnj;تواند نهایی یا مطلق باشد. یک جهان متناهی کاملاً به غائی و مطلق وابسته است. جهان و خداوند یکسان نیستند، یکی علت است، و دیگری معلول. علت، مطلق، بیکران، جاودان، و تغییرناپذیر است؛ معلول، زمان &ndash; فضا و فرازگرا اما پیوسته در حال تغییر، و همیشه در حال رشد است.</p>
<p style="direction:rtl">  خداوند، یگانه و تنها واقعیت خود- معلول در جهان است. او راز نظم، طراحی، و هدف تمامی آفرینشِ چیزها و موجودات است. جهانِ همه جا تغییرپذیر از طریق قوانین مطلقاً تغییرناپذیر، عادات یک خدای تغییرناپذیر، نظم و ثبات می&zwnj;یابد. واقعیت خداوند، قانون الهی، تغییرناپذیر است؛ حقیقت خداوند، رابطۀ او با جهان، یک آشکارسازی نسبی است که پیوسته با جهان دائماً در حال تکامل قابل انطباق است.</p>
<p style="direction:rtl">  آنهایی که مذهبی بدون خدا اختراع می&zwnj;کنند همانند آنهایی هستند که میوۀ بدون درخت جمع&zwnj;آوری می&zwnj;کنند، و فرزندان بدون والدین دارند. شما نمی&zwnj;توانید معلول بدون علت داشته باشید؛ فقط من هستم بدون علت است. واقعیت تجربۀ مذهبی دلالت بر وجود خداوند دارد، و چنین خدای تجربۀ شخصی باید یک الوهیت شخصی باشد. شما نمی&zwnj;توانید به یک فرمول شیمیایی دعا کنید، به یک معادلۀ ریاضی استغاثه کنید، یک فرضیه را بپرستید، با یک حکم گفتگوی محرمانه کنید، با یک پروسه همدمی معنوی کنید، به یک انتزاع خدمت کنید، یا با یک قانون مشارکت مهرآمیز داشته باشید.</p>
<p style="direction:rtl">  درست است، بسیاری از ویژگیهای ظاهراً مذهبی می&zwnj;توانند ناشی از ریشه&zwnj;های غیرمذهبی باشند. انسان می&zwnj;تواند به لحاظ عقلانی منکر خداوند شود، و با این وجود از نظر اخلاقی نیک، وفادار، دارای رابطۀ پدر &ndash; مادری و فرزندی، صادق، و حتی آرمان&zwnj;گرا باشد. انسان ممکن است بسیاری شاخه&zwnj;های صرفاً انسان&zwnj;گرایانه را به طبیعت بنیادین معنوی خویش پیوند زند و بدین ترتیب بحثهای خود را از جانب یک مذهب بی&zwnj;خدا ظاهراً اثبات نماید، اما چنین تجربه&zwnj;ای فاقد ارزشهای بقا، خداشناسی و فراز به سوی خدا است. در چنین تجربۀ انسانی فقط میوه&zwnj;های اجتماعی ثمره می&zwnj;یابند، نه معنوی. پیوند، طبیعت میوه را تعیین می&zwnj;کند، گرچه تغذیۀ زنده ناشی از ریشه&zwnj;های عطیۀ آغازین الهیِ ذهن و روح هر دو است.</p>
<p style="direction:rtl">  مشخصۀ عقلانیِ مذهب اطمینان است؛ ویژگی فلسفی آن انسجام است؛ میوه&zwnj;های اجتماعی آن عشق و خدمت هستند.</p>
<p style="direction:rtl">  فرد خداشناس کسی نیست که نسبت به دشواریها نابینا باشد یا نسبت به موانعی که در پیچ راهِ خرافه، سنت، و تمایلات مادی روزگاران امروز در مسیر یافتن خداوند قرار می&zwnj;گیرند بی&zwnj;توجه باشد. او با تمامی این بازدارنده&zwnj;ها روبرو شده است و بر آنها پیروز شده است، با ایمان زنده بر آنها چیره شده است، و به رغم آنها به قله&zwnj;های تجربۀ معنوی دست یافته است. اما این حقیقت دارد که بسیاری که از درون به خدا اطمینان دارند به دلیل کثرت و زیرکی آنهایی که به ایمان به خداوند اعتراض می&zwnj;کنند و دشواریهای آن را بزرگ جلوه می&zwnj;دهند، از اعلام این احساسات اطمینان واهمه دارند. به ژرفای عقلانی زیادی نیاز نیست که نقایص نشان داده شوند، پرسشها پرسیده شوند، یا ابراز مخالفت انجام شود. اما به یک ذهن ماهر نیاز است تا به این پرسشها پاسخ داده شود و این دشواریها حل شوند؛ ایمان قطعاً بزرگترین تکنیک برای برخورد با تمامی این بحثهای سطحی است.</p>
<p style="direction:rtl">  اگر دانش، فلسفه، یا جامعه شناسی جرأت کند که در مباحثه با پیامبران مذهب راستین دگماتیک شود، پس انسانهای خداشناس باید به این دگماتیسمهای ناموجه با آن دگماتیسم آیندۀ نگرانه&zwnj;ترِ قطعیتِ تجربۀ شخصی معنوی پاسخ دهند، &rdquo;من می&zwnj;دانم چه تجربه کرده&zwnj;ام زیرا من یک فرزند من هستم می&zwnj;باشم.&ldquo; اگر تجربۀ شخصیِ یک ایماندار از طریق تعصب مورد چالش واقع شود، پس این فرزندِ در ایمان تولد یافتۀ پدرِ تجربه کردنی ممکن است با آن تعصب چالش ناپذیر، بیانیۀ فرزندی واقعی او با پدر جهانی، پاسخ دهد.</p>
<p style="direction:rtl">  فقط یک واقعیت کامل، یک مطلق، می&zwnj;تواند جرأت کند به گونه&zwnj;ای پی&zwnj;گیر دگماتیک باشد. آنهایی که می&zwnj;پندارند دگماتیک هستند، اگر پی&zwnj;گیر هستند، باید دیر یا زود به بازوان مطلقِ انرژی، حقیقت جهانی، و محبت بیکران رانده شوند.</p>
<p style="direction:rtl">  اگر برخوردهای غیرمذهبی نسبت به واقعیت کیهانی به خود اجازه دهند بر اساس وضعیت اثبات نشدۀ آن قطعیت ایمان را به چالش بطلبند، پس تجربه کنندگان روحی نیز می&zwnj;توانند به همین گونه به چالش دگماتیکِ واقعیات دانش و اعتقادات فلسفه بر این اساس که آنها نیز اثبات نشده هستند متوسل شوند؛ آنها نیز تجاربی در ضمیر خودآگاه دانشمند یا فیلسوف هستند.</p>
<p style="direction:rtl">  در رابطه با خداوند باید گفت، او گریزناپذیرترینِ تمامی وجودها، واقعی&zwnj;ترینِ تمامی واقعیتها، زنده&zwnj;ترین تمامی حقیقتها، بامحبت&zwnj;ترین تمامی دوستها، و الهی&zwnj;ترین تمامی ارزشها است. ما حق داریم که از میان تمامی تجارب جهان نسبت به این تجربه بالاترین اطمینان را داشته باشیم.</p>
<div class="c1">
<h4 style="direction:rtl">8- شواهد مذهب</h4></div>

<p style="direction:rtl">  بالاترین گواه واقعیت و تأثیر مذهب شامل <em>واقعیت تجربۀ بشری</em> است؛ به عبارت دیگر، از آنجا که انسان به طور طبیعی ترسان و شکاک است، و به طور ذاتی از عطیۀ یک غریزۀ قدرتمند حفظ خود و اشتیاق برای بقا بعد از مرگ برخوردار است، مایل است که عمیق&zwnj;ترین منافع حال و آیندۀ خویش را به نگاهداری و هدایت آن نیرو و شخصی که توسط ایمانش خداوند نام یافته است به طور کامل بسپارد. این یگانه حقیقت مرکزی تمامی مذاهب است. در رابطه با این که آن نیرو یا شخص در پاداش این مراقبت و نجات نهایی از انسان چه می&zwnj;طلبد، هیچ دو مذهبی با هم توافق ندارند؛ در واقع آنها کم یا بیش با هم مخالفند.</p>
<p style="direction:rtl">  در رابطه با وضعیت هر مذهب در مقیاس تکاملی، آن به بهترین نحو می&zwnj;تواند از طریق داوریهای اخلاقی و شاخصهای نیک کردارانۀ آن مورد قضاوت قرار گیرد. هر چه نوع هر مذهب بالاتر باشد، به واسطۀ یک اخلاقیات اجتماعی و فرهنگ نیک کردارانۀ دائما در حال بهبود بیشتر تشویق می&zwnj;کند و مورد تشویق واقع می&zwnj;شود. ما نمی&zwnj;توانیم مذهب را از طریق وضعیت تمدن همراه آن مورد قضاوت قرار دهیم؛ ما از طریق خلوص و اصالت مذهبِ یک تمدن تخمین بهتری از طبیعت واقعی آن به دست می&zwnj;آوریم. بسیاری از برجسته&zwnj;ترین آموزگاران مذهبی دنیا عملاً فاقد دانش بوده&zwnj;اند. برای به کار بستن ایمان نجات دهنده در واقعیات جاودانه، خردمندی دنیا ضروری نیست.</p>
<p style="direction:rtl">  تفاوت در مذاهب اعصار گوناگون کاملاً به تفاوت در درک انسان از واقعیت و شناخت متفاوت او از ارزشهای اخلاقی، روابط نیک کردارانه، و واقعیات روحی بستگی دارد.</p>
<p style="direction:rtl">  اخلاقیات آینۀ بیرونیِ اجتماعی یا نژادی است که پیشرفتِ از جهت دیگر غیرقابل مشاهدۀ رویدادهای داخلی معنوی و مذهبی را به طور وفادارانه منعکس می&zwnj;سازد. انسان همیشه خداوند را به بهترین صورتی که می&zwnj;دانسته است، به شکل ژرف&zwnj;ترین ایده&zwnj;ها و والاترین آرمانهایش تصور کرده است. حتی مذهب تاریخی همیشه پنداشتهای خود پیرامون خداوند را از میان والاترین ارزشهای شناخته شدۀ خود آفریده است. هر مخلوق هوشمند نام خداوند را به بهترین و والاترین چیزی که می&zwnj;داند می&zwnj;دهد.</p>
<p style="direction:rtl">  مذهب، هنگامی که به عبارات استدلالی و بیانات عقلانی تنزل می&zwnj;یابد، همیشه جرأت کرده است که از تمدن و پیشرفت تکاملی، بدان گونه که با شاخصهای فرهنگ نیک کردارانه و پیشرفت اخلاقی خودش مورد داوری واقع می&zwnj;شود، انتقاد ورزد.</p>
<p style="direction:rtl">  در حالی که مذهب شخصی پیش از تکامل اخلاقیات بشری به وجود آمده است، متأسفانه چنین نگاشته شده است که مذهب نهادین به طور ثابت عقب&zwnj;تر از سنتهای به آرامی در حال تغییر نژادهای بشری حرکت کرده است. مذهب سازمان یافته اثبات کرده است که به گونه&zwnj;ای محافظه&zwnj;کارانه کند بوده است. پیامبران معمولاً مردم را در تکامل مذهبی هدایت کرده&zwnj;اند؛ عالمان الهیات معمولاً آنها را عقب نگاه داشته&zwnj;اند. از آنجا که مذهب یک امر تجربۀ درونی یا شخصی است، هرگز نمی&zwnj;تواند خیلی جلوتر از تکامل عقلانیِ نژادها توسعه یابد.</p>
<p style="direction:rtl">  اما مذهب هرگز از طریق توسل به آنچه که معجزه نام یافته ارتقا نمی&zwnj;یابد. جستجو برای معجزات یک بازگشت به مذاهب بدوی سحر و جادو است. مذهب راستین هیچ ربطی به معجزات ادعایی ندارد، و مذهب آشکار شدۀ الهی نیز هرگز برای اثبات مرجعیت خود به معجزات اشاره نمی&zwnj;کند. مذهب به طور پیوسته و همیشه ریشه و بنیاد در تجربۀ شخصی دارد. و والاترین مذهب شما، زندگی عیسی، درست چنین تجربۀ شخصی بود: انسان، انسان فانی، که در جستجوی خدا بود و او را طی یک زندگی کوتاه در جسم به طور کامل پیدا نمود، ضمن این که در همان تجربۀ بشری، خداوند پدیدار گشت تا به جستجوی انسان بپردازد و او را با ارضاء کامل روان تمام عیارِ تعالیت بیکران پیدا نماید. و آن مذهب است، حتی بالاترین نوعی که تاکنون در جهان نِبادان آشکار شده است &mdash; زندگی زمینیِ عیسی ناصری.</p>
<p style="direction:rtl">  ]عرضه شده توسط یک ملک صادق نبادان.[</p>
</body>
</html>
