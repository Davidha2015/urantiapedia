<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 103 - واقعیت تجربۀ مذهبی</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">&#1606;&#1587;&#1582;&#1728; &#1662;&#1740;&#1588;&#1606;&#1608;&#1740;&#1587;</span></h1>
</div>
 <div class="c1">
 <h1 style="direction:rtl">مقالۀ 103</h1>
</div>
<div class="c1">
<h4 style="direction:rtl">واقعیت تجربۀ مذهبی</h4>
</div>

<p style="direction:rtl">  کلیۀ واکنشهای به راستی مذهبی انسان توسط کارکرد آغازین یاور پرستش ارائه می&zwnj;شود و توسط یاور خرد مهار می&zwnj;گردد. نخستین عطیۀ ابرذهن انسان، عطیۀ قرار گرفتن شخصیت او در گسترۀ روح&zwnj; مقدسِ روح آفرینشگر جهان است؛ و مدتها پیش از اعطای پسران الهی یا اعطای جهانی تنظیم کنندگان، این تأثیر برای گسترش دادنِ دیدگاه انسان پیرامون اخلاقیات، مذهب، و معنویت کار می&zwnj;کند. به دنبال اعطای پسران بهشت، روح آزاد شدۀ حقیقت برای گسترش ظرفیت بشری در درک حقایق مذهبی کمکهای نیرومندی به انجام می&zwnj;رساند. به تدریج که تکامل در یک کرۀ مسکونی پیش می&zwnj;رود، تنظیم کنندگان فکر در توسعۀ انواع بالاتر بینش مذهبی انسان به طور فزاینده شرکت می&zwnj;کنند. تنظیم کنندۀ فکر پنجرۀ کیهانی است که از طریق آن مخلوق متناهی از روی ایمان می&zwnj;تواند به قطعیتها و نیروهای الهیِ الوهیتِ بی&zwnj;پایان، پدر جهانی، نگاهی اجمالی بیفکند.</p>
<p style="direction:rtl">  تمایلات مذهبی نژادهای بشری ذاتی هستند؛ آنها در همه جا تجلی می&zwnj;یابند و یک منشأ ظاهراً طبیعی دارند؛ پیدایش مذاهب بدوی همیشه تکاملی است. به تدریج که تجربۀ طبیعی مذهبی پیش می&zwnj;رود، آشکارسازیهای دوره&zwnj;ایِ حقیقت مسیر حرکتِ تکامل سیاره&zwnj;ای را که از جهت دیگر کند است مورد تأکید قرار می&zwnj;دهد.</p>
<p style="direction:rtl">  امروزه در یورنشیا چهار نوع مذهب وجود دارد:</p>
<blockquote>
<p style="direction:rtl">  1- مذهب طبیعی یا تکاملی.</p>
<p style="direction:rtl">  2- مذهب فوق طبیعی یا آشکار شدۀ الهی.</p>
<p style="direction:rtl">  3- مذهب عملی یا جاری، درجات متغیرِ آمیخته&zwnj;ای از مذاهب طبیعی و فوق طبیعی.</p>
<p style="direction:rtl">  4- مذاهب فلسفی، دکترینهای تئولوژیکِ انسان ساخته یا به گونه&zwnj;ای فلسفی اندیشه شده و مذاهب ساختگی استدلالی.</p>
</blockquote>
<div class="c1">
<h4 style="direction:rtl">1- فلسفۀ مذهب</h4></div>

<p style="direction:rtl">  یگانگیِ تجربۀ مذهبی در میان یک گروه اجتماعی یا نژادی ناشی از طبیعت یکسان قطعۀ خداوند است که در فرد ساکن است. این نیروی الهی در انسان است که موجب علاقۀ غیرخودخواهانۀ او به بهروزی انسانهای دیگر می&zwnj;شود. اما از آنجا که شخصیت بی&zwnj;همتا است &mdash; هیچ دو انسانی یکسان نیستند &mdash; نتیجۀ اجتناب ناپذیر آن این است که هیچ دو موجود بشری نمی&zwnj;توانند راهبریها و اشتیاقات روح ربانیت را که در ذهن آنها زندگی می&zwnj;کند به طور مشابه تفسیر نمایند. یک گروه از انسانها می&zwnj;توانند یگانگیِ معنوی را تجربه کنند، اما هرگز نمی&zwnj;توانند به تشابه فلسفی دست یابند. و این تنوع تفسیر اندیشه و تجربۀ مذهبی از طریق این واقعیت نشان داده می&zwnj;شود که عالمان الهیات و فیلسوفان قرن بیستم بیش از پانصد تعریف مختلف از مذهب تدوین نموده&zwnj;اند. در واقع، هر موجود بشری مذهب را به صورت تفسیر تجربی خودش از انگیزه&zwnj;های الهی تعریف می&zwnj;کند که از روح خداوند که در او ساکن است سرچشمه می&zwnj;یابد، و از این رو چنین تفسیری باید بی&zwnj;نظیر و کاملاً متفاوت از فلسفۀ مذهبی تمامی موجودات بشری دیگر باشد.</p>
<p style="direction:rtl">  هنگامی که یک انسان در توافق کامل با فلسفۀ مذهبی یک انسان همنوع است، آن پدیده نشان می&zwnj;دهد که این دو موجود یک <em>تجربۀ مذهبی</em> مشابه داشته&zwnj;اند که روی موضوعات مربوطه در تشابه تفسیر فلسفی مذهبیشان اثر گذاشته است.</p>
<p style="direction:rtl">  در حالی که مذهب شما یک امر تجربۀ شخصی است، بسیار مهم است که شما در معرض آگاهی از یک تعداد عظیمی از تجارب مذهبی دیگر (تفاسیر متنوع انسانهای دیگر و گوناگون) قرار بگیرید، تا آن حدی که مانع آن شوید که زندگی مذهبی شما خود محور &mdash; محدود، خودخواه، و غیراجتماعی &mdash; شود.</p>
<p style="direction:rtl">  خردگرایی آنگاه خطا است که تصور می&zwnj;کند مذهب در ابتدا یک اعتقاد بدوی به چیزی است که بعد با پیگیری ارزشها دنبال می&zwnj;شود. مذهب بدواً یک پیگیری ارزشها است، و بعد سیستمی از اعتقادات تفسیری را تدوین می&zwnj;کند. برای انسانها به مراتب آسانتر است که روی ارزشهای مذهبی &mdash; اهداف &mdash; بعد روی اعتقادات &mdash; تفاسیر &mdash; توافق کنند. و این روشن می&zwnj;سازد که چگونه مذهب می&zwnj;تواند روی ارزشها و اهداف توافق داشته باشد، ضمن این که پدیدۀ سردرگم کنندۀ حفظ اعتقاد به صدها اعتقاد متضاد &mdash; آرمانها &mdash; را به نمایش بگذارد. این همچنین روشن می&zwnj;سازد که چرا یک شخص مشخص می&zwnj;تواند در شرایط ترک یا تغییر بسیاری از اعتقادات مذهبیش تجربۀ مذهبی خویش را حفظ کند. مذهب به رغم تغییرات انقلابی در اعتقادات مذهبی تدوام می&zwnj;یابد. الهیات مذهب را به وجود نمی&zwnj;آورد؛ این مذهب است که فلسفۀ تئولوژیک را به وجود می&zwnj;آورد.</p>
<p style="direction:rtl">  این که مذهب&zwnj;گرایان به چیزهای بسیار زیادی که خطا بوده&zwnj;اند باور داشته&zwnj;اند مذهب را بی&zwnj;اعتبار نمی&zwnj;سازد، زیرا مذهب مبتنی بر شناخت ارزشها است و با ایمانِ حاویِ تجربۀ شخصیِ مذهبی اعتبار می&zwnj;یابد. از این رو مذهب مبتنی بر تجربه و اندیشۀ مذهبی است؛ الهیات، فلسفۀ مذهب، یک تلاش صادقانه برای تفسیر آن تجربه است. چنین اعتقادات تفسیری ممکن است درست یا خطا، یا مخلوطی از حقیقت و خطا باشند.</p>
<p style="direction:rtl">  درک شناخت ارزشهای معنوی تجربه&zwnj;ای است که فوق اندیشه&zwnj;پرداز است. هیچ لغتی در هیچ زبان بشری وجود ندارد که بتواند برای مشخص نمودن این &rdquo;حس، &rdquo;احساس&ldquo;، &rdquo;درون&zwnj;بینی&ldquo;، یا &rdquo;تجربه&ldquo; که ما برگزیده&zwnj;ایم خدا-آگاهی بنامیم به کار گرفته شود. روح خداوند که در انسان زندگی می&zwnj;کند شخصی نیست &mdash; تنظیم کننده، پیش شخصی است &mdash; اما این ناصح ارزشی را عرضه می&zwnj;دارد، و رایحه&zwnj;ای از الوهیت را می&zwnj;تراود، که از بالاترین نظر و از نظر بیکرانی، شخصی است. اگر خداوند حداقل شخصی نبود، نمی&zwnj;توانست آگاه باشد، و اگر آگاه نبود، پس مادون بشری می&zwnj;بود.</p>
<div class="c1">
<h4 style="direction:rtl">2- مذهب و فرد</h4></div>

<p style="direction:rtl">  مذهب در ذهن بشر کنش&zwnj;گرا است و پیش از ظهورش در ضمیر بشری به گونه&zwnj;ای تجربی تحقق یافته است. یک کودک پیش از آن که <em>تولد</em> را تجربه کند حدود نه ماه از وجودش می&zwnj;گذرد. اما &rdquo;تولدِ&ldquo; مذهب ناگهانی نیست، بلکه یک پدیداری تدریجی است. با این وجود، دیر یا زود یک &rdquo;تولد&ldquo; رخ می&zwnj;دهد. شما به ملکوت آسمانی وارد نمی&zwnj;شوید، مگر این که &rdquo;از نو تولد یافته باشید&ldquo; &mdash; تولدی از روح. بسیاری از تولدهای معنوی با دلتنگی زیاد روحی و اختلالات چشمگیر روانی همراه هستند، همان گونه که بسیاری از تولدهای فیزیکی با یک &rdquo;زایمان طوفانی&ldquo; و چیزهای غیرعادی دیگرِ &rdquo;زایمان&ldquo; تعیین ویژگی می&zwnj;شوند. سایر تولدهای معنوی یک رشد طبیعی و نرمالِ شناختِ ارزشهای متعالی به همراه یک افزایش تجربۀ معنوی هستند، گرچه هیچ پیشرفت مذهبی بدون تلاش آگاهانه و عزم راسخ و فردی به وقوع نمی&zwnj;پیوندد. مذهب هیچگاه یک تجربۀ منفعل و یک رویکرد منفی نیست. آنچه که &rdquo;تولد مذهب&ldquo; نام یافته است مستقیماً به تجارب موسوم به تغییر کیش مربوط نیست. این تجارب معمولاً رخدادهای مذهبی را که بعدها در نتیجۀ تضاد ذهنی، سرکوب احساسی، و دگرگونیهای مربوط به خلق و خو در زندگی رخ می&zwnj;دهند تعیین ویژگی می&zwnj;کند.</p>
<p style="direction:rtl">  اما آن اشخاصی که توسط والدین خود به گونه&zwnj;ای پرورش یافتند که نسبت به فرزندی از یک پدر با محبت آسمانی در آگاهی رشد کردند، نباید به انسانهای همنوع خود که فقط می&zwnj;توانند از طریق یک بحران روانشناسانه، یک دگرگونی احساسی، به چنین آگاهی از همیاری روحانی با خداوند دست یابند، با سوءظن بنگرند.</p>
<p style="direction:rtl">  خاک تکاملی در ذهن انسان که تخم مذهب آشکار شدۀ الهی در آن جوانه می&zwnj;زند طبیعت اخلاقی است که در همان اوان موجب یک آگاهی اجتماعی می&zwnj;شود. نخستین انگیزشهای سرشت اخلاقی یک کودک به جنسیت، گناه، یا غرور شخصی ربط ندارند، بلکه به انگیزه&zwnj;های عدالت، انصاف، و اشتیاق به مهربانی &mdash; خدمت سودمند به همنوعان فرد. و هنگامی که چنین بیداریهای آغازین اخلاقی پرورش می&zwnj;یابند، یک تکامل تدریجی از حیات مذهبی رخ می&zwnj;دهد که نسبتاً فارغ از تضادها، دگرگونیها، و بحرانها است.</p>
<p style="direction:rtl">  هر موجود بشری در همان اوان چیزی از یک تضاد میان انگیزه&zwnj;های خود بینانه و نوع دوستانه&zwnj;اش را تجربه می&zwnj;کند، و بسیاری اوقات در نتیجۀ جستجو برای کمک فوق بشری در کار حل این تضادهای اخلاقی ممکن است اولین تجربۀ خدا آگاهی به دست آید.</p>
<p style="direction:rtl">  روانشناسی یک کودک طبعاً مثبت است، نه منفی. انسانهای زیادی منفی هستند زیرا اینطور آموزش یافته&zwnj;اند. هنگامی که گفته می&zwnj;شود کودک مثبت است، به انگیزه&zwnj;های اخلاقی او اشاره می&zwnj;شود، آن نیروهای ذهنی که پدیداریشان ورود تنظیم کنندۀ فکر را نشان می&zwnj;دهد.</p>
<p style="direction:rtl">  در فقدان آموزش خطا، ذهن کودک نرمال در پدیداری آگاهی مذهبی به سوی درستکاری اخلاقی و خدمت اجتماعی به گونه&zwnj;ای مثبت حرکت می&zwnj;کند، نه منفی، به دور از خطا و گناه. در به وجود آمدن تجربۀ مذهبی ممکن است تضاد وجود داشته باشد یا نداشته باشد، اما تصمیمات اجتناب ناپذیر، تلاش، و کارکرد ارادۀ بشری همیشه وجود دارند.</p>
<p style="direction:rtl">  انتخاب اخلاقی معمولاً با تضاد اخلاقیِ کم یا بیش توأم است. و همین نخستین تضاد در ذهن کودک بین میل شدید خود پرستی و انگیزشهای نوع دوستی قرار دارد. تنظیم کنندۀ فکر ارزشهای شخصیتیِ انگیزۀ خودخواهانه را نادیده نمی&zwnj;گیرد، اما قطعاً عمل می&zwnj;کند تا ترجیح اندکی روی انگیزش نوع دوستانه که به هدف شادی بشری و به شادمانیهای ملکوت آسمانی راه می&zwnj;برد صورت دهد.</p>
<p style="direction:rtl">  هنگامی که یک شخص اخلاقی برمی&zwnj;گزیند که در هنگام روبرویی با میل شدید برای خود خواه بودن، عاری از خودخواهی باشد، این تجربۀ بدویِ مذهبی است. هیچ حیوانی نمی&zwnj;تواند چنین انتخابی انجام دهد؛ چنین تصمیمی هم بشری و هم مذهبی است. این در بر گیرندۀ واقعیت خدا آگاهی است و انگیزش خدمت اجتماعی، مبنای برادری انسان را به نمایش می&zwnj;گذارد. هنگامی که ذهن یک داوری صحیح اخلاقی را از طریق یک عمل داوطلبانه انتخاب می&zwnj;کند، چنین تصمیمی در بر گیرندۀ یک تجربۀ مذهبی است.</p>
<p style="direction:rtl">  اما پیش از آن که یک کودک به قدر مکفی رشد کند تا ظرفیت اخلاقی کسب کند و بدین ترتیب قادر شود خدمت نوع دوستانه را انتخاب نماید، از پیش یک طبیعت قوی و کاملاً یکدستِ خودپرستانه را در خود به وجود آورده است. و این وضعیتِ واقعی است که موجب پیدایش تئوری مبارزه میان سرشتهای &rdquo;بالاتر&ldquo; و &rdquo;پایین&zwnj;تر&ldquo;، میان &rdquo;انسان گناهکار پیشین&ldquo; و &rdquo;طبیعتِ نوینِ&ldquo; زیبنده می&zwnj;شود. در همان اوانِ زندگی، کودک نرمال شروع می&zwnj;کند یاد بگیرد که &rdquo;دادن از گرفتن فرخنده&zwnj;تر است.&ldquo;</p>
<p style="direction:rtl">  انسان به این تمایل دارد که اشتیاق به خدمت به خود را با غرورش &mdash; خودش &mdash; تعیین هویت نماید. در مقایسه، او به این تمایل دارد که خواستش با نوع دوستی، با تأثیری خارج از خودش &mdash; خداوند &mdash; تعیین هویت شود. و به راستی چنین قضاوتی درست است، زیرا تمامی چنین تمایلات غیرخودخواهانه در واقع منشأ در راهبریهای تنظیم کنندۀ فکری ساکن در فرد دارند، و این تنظیم کننده قطعه&zwnj;ای از خداوند است. انگیزش ناصح روحی به صورت اشتیاق برای نوع دوستی، متوجه مخلوق همنوع بودن، در آگاهی بشری درک می&zwnj;شود. حداقل این تجربۀ آغازین و بنیادین ذهن کودک است. هنگامی که کودک در حال رشد در یگانه ساختن شخصیت شکست می&zwnj;خورد، ممکن است میل نوع دوستی چنان بیش از حد توسعه یابد که به بهروزی فرد آسیب جدی زند. یک ضمیر گمراه شده می&zwnj;تواند مسئول عمدۀ تضادها، نگرانیها، اندوه&zwnj;ها، و عدم پایان ناخشنودی بشری باشد.</p>
<div class="c1">
<h4 style="direction:rtl">3- مذهب و نژاد بشری</h4></div>

<p style="direction:rtl">  در حالی که باور داشتن به ارواح، رویاها، و خرافات گوناگون دیگر همگی در منشأ تکاملی مذاهب بدوی نقش بازی کردند، شما نباید تأثیر روح همبستگی طایفه یا قبیله را نادیده انگارید. در رابطۀ گروهی آن وضعیت دقیق اجتماعی عرضه شد که در طبیعت اخلاقیِ ذهن آغازین بشری برای تضاد خود پرستانه &ndash; نوع دوستانه چالش فراهم نمود. استرالیاییهای بدوی، به رغم اعتقادشان به ارواح، هنوز مذهبشان را روی قبیله متمرکز می&zwnj;کنند. به مرور زمان، چنین مفاهیم مذهبی به این تمایل دارند که ابتدا به صورت حیوانات و سپس به صورت یک ابرانسان یا به صورت یک خدا تجسم یابند. حتی این نژادهای دون پایه همچون بیابان نشینان آفریقایی، که حتی در اعتقاداتشان توتم&zwnj;گرا نیستند، تفاوت میان نفع خود و نفع گروه، یک تمایز بدوی میان ارزشهای سکولار و مقدس را تشخیص می&zwnj;دهند. اما گروه اجتماعی منبع تجربۀ مذهبی نیست. صرف نظر از تأثیر تمامی این مساعدتهای بدوی به مذهب آغازین انسان، این واقعیت باقی می&zwnj;ماند که منشأ انگیزۀ راستین مذهبی در وجودهای حقیقی روحی است که اراده را به عاری از خودخواهی بودن فعال می&zwnj;سازند.</p>
<p style="direction:rtl">  مذهب بعد از پیش تحت تأثیر اعتقاد بدوی به شگفتیها و رازهای طبیعی، منّ غیرشخصی، قرار دارد. اما دیر یا زود مذهب در حال تکامل لازم می&zwnj;دارد که فرد برای خیر گروه اجتماعی خود نوعی قربانی شخصی انجام دهد، و باید کاری انجام دهد تا سایر مردم را خوشحال&zwnj;تر و بهتر کند. در نهایت، سرنوشت مذهب این است که خادم به خداوند و انسان شود.</p>
<p style="direction:rtl">  مذهب برای تغییر محیط انسان طراحی شده است، اما عمدۀ مذاهبی که امروزه در میان انسانها یافت می&zwnj;شوند برای انجام این کار درمانده بوده&zwnj;اند. محیط بیشتر اوقات بر مذهب تسلط داشته است.</p>
<p style="direction:rtl">  به خاطر داشته باشید که در مذهبِ تمامی اعصار تجربه&zwnj;ای که از همه مهمتر است احساس در رابطه با ارزشهای اخلاقی و معانی اجتماعی است، نه اندیشه کردن پیرامون تعصبات تئولوژیک یا تئوریهای فلسفی. به تدریج که مفهوم اخلاقیات جانشین عنصر سحر و جادو می&zwnj;شود، مذهب به گونه&zwnj;ای مطلوب تکامل می&zwnj;یابد.</p>
<p style="direction:rtl">  انسان با طی نمودن خرافاتِ منّ، سحر و جادو، پرستش طبیعت، ترس از روح، و پرستش حیوان تا رسیدن به آیین گوناگونی که از طریق آن رویکرد مذهبی فرد واکنشهای گروهیِ قبیله شد تکامل یافت. و بعد این آداب و رسوم به صورت اعتقادات قبیله&zwnj;ای تمرکز کانونی یافت و شکل پیدا نمود، و سرانجام این ترسها و عقاید به شکل خدایان تجسم یافتند. اما در تمامی این تکامل مذهبی عنصر اخلاقی هرگز به طور کامل غایب نبود. انگیزۀ خدا در درون انسان همیشه قدرتمند بود. و این تأثیرات نیرومند &mdash; یکی انسانی و دیگری الهی &mdash; در سرتاسر فراز و نشیبهای اعصار بقای مذهب را تضمین نمود، گر چه اغلب با یک هزار تمایل ویرانگرانه و آنتاگونیسمهای متخاصم در معرض خطر نابودی قرار گرفت.</p>
<div class="c1">
<h4 style="direction:rtl">4- همدمی روحانی</h4></div>

<p style="direction:rtl">  تفاوت بارز میان یک وقت به خصوص اجتماعی و یک گردهمایی مذهبی این است که در مقایسه با سکولار، اتمسفر <em>همدمی روحانی</em> بر مذهبی سایه افکنده است. معاشرت بشری بدین طریق یک احساس همیاری با الهی ایجاد می&zwnj;کند، و این آغاز پرستش گروهی است. سهیم شدن در خوردن یک وعدۀ معمول غذایی آغازین&zwnj;ترین نوع همدمی اجتماعی بود، و مذاهب آغازین نیز این امکان را فراهم کردند که برخی از قسمتهای قربانی آیینی باید توسط پرستشگران خورده شود. حتی در مسیحیت، شام خداوند این شیوۀ همدمی روحانی را حفظ می&zwnj;کند. اتمسفر همدمی روحانی یک دورۀ طراوت بخش و آرامش دهندۀ آشتی در تضاد خودپرستیِ خودبینانه با اشتیاق نوع دوستانۀ ناصح روحیِ ساکن در فرد را تأمین می&zwnj;کند. و این پیش درآمدِ پرستش راستین است &mdash; کنش حضور خداوند که به پدیداری برادری انسان منجر می&zwnj;شود.</p>
<p style="direction:rtl">  هنگامی که انسان بدوی احساس کرد که همدمی روحانی او با خداوند مختل شده است، در تلاش برای پرداخت کفاره به نوعی قربانی کردن متوسل شد تا رابطۀ دوستانه را بازگرداند. گرسنگی و تشنگی برای درستکاری به کشف حقیقت راه می&zwnj;برد، و حقیقت بر ایده&zwnj;آلها می&zwnj;افزاید، و این امر برای تک تک مذهب&zwnj;گرایان مشکلات جدیدی ایجاد می&zwnj;کند، زیرا آرمانهای ما به این تمایل دارند که با پیشرفت هندسی رشد کنند، در حالی که توان ما برای زندگی کردن مطابق آنها فقط از طریق پیشرفت حسابی بالا می&zwnj;رود.</p>
<p style="direction:rtl">  حس گناه (نه آگاهی از گناه) یا از همدمی روحانی مختل شده می&zwnj;آید یا از پایین آوردن آرمانهای اخلاقی فرد. رهایی از چنین تنگنایی فقط می&zwnj;تواند از طریق این درک حاصل شود که والاترین آرمانهای اخلاقی فرد لزوماً مترادف با خواست خداوند نیستند. انسان نمی&zwnj;تواند امید داشته باشد که مطابق والاترین آرمانهایش زندگی کند، اما می&zwnj;تواند نسبت به هدفش پیرامون یافتن خداوند و بیشتر و بیشتر مانند او شدن ثابت قدم باشد.</p>
<p style="direction:rtl">  عیسی تمامی آیین قربانی و کفاره را از میان برد. او بنیاد تمامی این گناه موهوم و حس انزوا در جهان را از طریق این اعلام که انسان یک فرزند خداوند است نابود ساخت؛ رابطۀ آفریده &ndash; آفریننده روی یک بنیاد فرزند &ndash; والده قرار داده شد. خداوند یک پدر با محبت برای پسران و دختران انسانیش می&zwnj;شود. تمامی آیینی که یک بخش مشروع چنین رابطۀ صمیمی خانوادگی نبود برای همیشه ملغی شده است.</p>
<p style="direction:rtl">  خدای پدر با انسان، فرزندش، نه بر مبنای فضیلت یا شایستگی، بلکه در تشخیص انگیزۀ فرزند برخورد می&zwnj;کند &mdash; هدف و مقصود مخلوق. رابطه یک رابطۀ پیوندِ والده &ndash; کودک است و با مهر الهی به حرکت درمی&zwnj;آید.</p>
<div class="c1">
<h4 style="direction:rtl">5- منشأ آرمانها</h4></div>

<p style="direction:rtl">  ذهن آغازین تکاملی منشأ یک احساس وظیفۀ اجتماعی و الزام اخلاقی می&zwnj;شود که عمدتاً ناشی از ترس احساسی است. اشتیاق مثبت&zwnj;تر خدمت اجتماعی و آرمانگرایی نوع&zwnj;دوستانه از انگیزش مستقیم روح الهی که در ذهن بشر ساکن است سرچشمه گرفته است.</p>
<p style="direction:rtl">  این ایده و آرمان نیکی کردن به دیگران &mdash; انگیزش از خود راندن خودخواهی برای منفعت همسایۀ فرد &mdash; در ابتدا بسیار محدود است. انسان بدوی فقط آنهایی را که بسیار به او نزدیک هستند به عنوان همسایه تلقی می&zwnj;کند، آنهایی که به سان همسایه با او رفتار می&zwnj;کنند؛ به تدریج که تمدن مذهبی پیش می&zwnj;رود، مفهوم همسایۀ یک فرد بسط می&zwnj;یابد و شامل قبیله، طایفه، و ملت می&zwnj;شود. و سپس عیسی گسترۀ همسایه را گسترش داد تا شامل تمامی بشریت شود، حتی بدان گونه که باید دشمنان خود را دوست بداریم. و چیزی در درون هر موجود بشری نرمال وجود دارد که به او می&zwnj;گوید این آموزش، اخلاقی &mdash; درست &mdash; است. حتی آنهایی که این آرمان را به کمترین میزان به کار می&zwnj;بندند، اعتراف می&zwnj;کنند که آن در تئوری درست است.</p>
<p style="direction:rtl">  تمامی انسانها جنبۀ اخلاقی این اشتیاق جهانی بشری به عاری از خودخواهی و نوع&zwnj;دوست بودن را تشخیص می&zwnj;دهند. فرد انسان&zwnj;گرا منشأ این اشتیاق وافر را به کارکرد طبیعی ذهن مادی نسبت می&zwnj;دهد؛ فرد مذهب&zwnj;گرا به گونه&zwnj;ای صحیح&zwnj;تر تشخیص می&zwnj;دهد که انگیزۀ به راستی عاری از خودخواهیِ ذهن انسان در واکنش به راهبریهای درونی روحیِ تنظیم کنندۀ فکر است.</p>
<p style="direction:rtl">  اما تفسیر انسان از این تضادهای آغازین میان خواست خودخواه و چیزی غیر از خواستِ خود همیشه قابل اتکا نیست. فقط یک شخصیت نسبتاً به خوبی یگانه شده می&zwnj;تواند میان ستیزهای چندگانۀ امیال شدید خودخواهی و آگاهی شکوفای اجتماعی داوری کند. خویشتن به اندازۀ همسایگان فرد از حقوق برخوردار است. هیچیک مطالبات منحصر به فرد نسبت به توجه و خدمت فرد ندارد. ناکامی در حل نمودن این مشکل موجب آغازین&zwnj;ترین نوع احساسات گناه بشری می&zwnj;شود.</p>
<p style="direction:rtl">  شادمانی بشری فقط آنگاه به دست می&zwnj;آید که اشتیاق خودخواهیِ خویشتن و میل شدید نوع دوستیِ خویشتنِ بالاتر (روح الهی) از طریق خواست متحد شخصیتِ یکپارچه کننده و سرپرستی کننده هماهنگ و سازگار می&zwnj;شوند. ذهن انسان تکاملی همواره با مشکل بغرنج داوریِ مسابقه میان بسط طبیعیِ واکنشهای احساسی و رشد اخلاقیِ اشتیاقهای عاری از خودخواهی که مبتنی بر بینش معنوی است &mdash; اندیشۀ راستین مذهبی &mdash; روبرو است.</p>
<p style="direction:rtl">  تلاش برای به دست آوردن چیزِ همان اندازه خوب برای خویشتن و برای بیشترین تعداد از خویشتن&zwnj;های دیگر مشکلی را عرضه می&zwnj;دارد که همیشه نمی&zwnj;تواند در یک چارچوب زمان و فضا به گونه&zwnj;ای رضایت&zwnj;بخش حل شود. در چارچوب یک زندگی جاودان، چنین آنتاگونیسمهایی می&zwnj;توانند حل و فصل شوند، اما در یک زندگی کوتاه بشری آنها قادر به حل شدن نیستند. عیسی به چنین پارادوکسی اشاره نمود آنگاه که گفت: &rdquo;کسی که جان خود را حفظ کند، آن را از دست خواهد داد، اما هر کس که به خاطر ملکوت خداوند آن را از دست بدهد، آن را خواهد یافت.&ldquo;</p>
<p style="direction:rtl">  پیگیری آرمانها &mdash; تکاپو برای خداگونه شدن &mdash; یک تلاش مداوم پیش و پس از مرگ است. زندگی پس از مرگ اساساً با وجود انسانی متفاوت نیست. هر کار نیکی را که ما در این زندگی به آن دست می&zwnj;زنیم مستقیماً به بهبودی حیات آینده کمک می&zwnj;کند. مذهب واقعی تن&zwnj;آسایی اخلاقی و تنبلی معنوی را از طریق تشویق نمودن امید بیهوده به داشتن تمامی فضیلتهای یک سرشت متعالی که در نتیجۀ عبور از دروازه&zwnj;های مرگ طبیعی به یک فرد اعطا می&zwnj;شود ترویج نمی&zwnj;کند. مذهب راستین در طول عمر موقت انسانی تلاشهای انسان را برای پیشرفت ناچیز نمی&zwnj;شمارد. هر دستاورد انسانی یک کمک مستقیم به غنی شدن نخستین مراحل تجربۀ جاودان بقا است.</p>
<p style="direction:rtl">  این برای آرمانگرایی انسان مرگبار است آنگاه که به او آموزش داده می&zwnj;شود که تمامی انگیزه&zwnj;های نوع دوستانۀ او صرفاً تکامل غریزه&zwnj;های طبیعی عامی او هستند. اما او آنگاه که یاد می&zwnj;گیرد این تمایلات شدید بالاتر روان او از نیروهای روحی&zwnj;ای سرچشمه می&zwnj;یابند که در ذهن انسانی او سکنی می&zwnj;گزینند، وارسته می&zwnj;شود و به گونه&zwnj;ای قدرتمند انرژی می&zwnj;یابد.</p>
<p style="direction:rtl">  این امر انسان را به خارج از خودش و فراتر از خودش بالا می&zwnj;برد آنگاه که به یکباره به طور کامل درک می&zwnj;کند که در درون او چیزی زندگی و تلاش می&zwnj;کند که جاودان و الهی است. و بدین سبب است که یک ایمان زنده در منشأ فوق بشریِ آرمانهای ما این اعتقادمان را تأیید می&zwnj;کند که ما فرزندان خداوند هستیم و اعتقادات راسخ نوع دوستانۀ ما، احساسات برادری انسان را واقعی می&zwnj;سازد.</p>
<p style="direction:rtl">  انسان در قلمرو معنویش قطعاً از یک ارادۀ آزاد برخوردار است. انسان فانی نه یک بردۀ ناتوان حاکمیت غیر قابل انعطاف یک خدای تماماً قدرتمند است و نه قربانی هلاکت نومیدانۀ یک جبر مکانیستی کیهانی. انسان به طور یقین سازندۀ سرنوشت جاودان خودش است.</p>
<p style="direction:rtl">  اما انسان با فشار نجات نمی&zwnj;یابد یا متعالی نمی&zwnj;گردد. رشد روحی از درون روان در حال تکامل سرچشمه می&zwnj;یابد. فشار ممکن است شخصیت را تغییر شکل دهد، اما هرگز موجب برانگیختن رشد نمی&zwnj;شود. حتی فشار آموزشی فقط به گونه&zwnj;ای منفی مؤثر است، بدین لحاظ که ممکن است به پیشگیری تجارب فاجعه&zwnj;بار کمک کند. رشد معنوی در جایی از همه بیشتر است که تمامی فشارهای بیرونی در یک حداقل هستند. &rdquo;هر جا روح خداوند باشد، آنجا آزادی است.&ldquo; انسان هنگامی به بهترین نحو رشد می&zwnj;کند که فشارهای خانه، اجتماع، کلیسا، و دولت حداقل هستند. اما این نباید بدین معنی تلقی شود که در یک جامعۀ پیشرو هیچ جایی برای منزل، نهادهای اجتماعی، کلیسا، و دولت وجود ندارد.</p>
<p style="direction:rtl">  هنگامی که عضوی از یک گروه اجتماعی مذهبی از الزامات چنین گروهی اطاعت کرده است، باید تشویق شود که در ابراز کامل تفسیر شخصی خودش از حقایق اعتقاد مذهبی و واقعیات تجربۀ مذهبی از آزادی مذهبی بهره&zwnj;مند گردد. امنیت یک گروه مذهبی به وحدت معنوی بستگی دارد، نه به همسانیِ تئولوژیک. یک گروه مذهبی باید قادر باشد بدون این که &rdquo;آزاد اندیش&ldquo; شود از آزادیِ آزاد اندیشی بهره&zwnj;مند گردد. برای هر کلیسایی که خدای زنده را پرستش می&zwnj;کند، برادری انسان را تأیید می&zwnj;کند، و جرأت می&zwnj;کند تمامی فشارهای اعتقادی را از روی اعضایش بردارد امید زیادی وجود دارد.</p>
<div class="c1">
<h4 style="direction:rtl">6- هماهنگی فلسفی</h4></div>

<p style="direction:rtl">  الهیات مطالعۀ کنشها و واکنشهای روح بشر است؛ آن هرگز نمی&zwnj;تواند یک علم شود زیرا در ابراز شخصیش همیشه باید کم و بیش با روانشناسی و در توصیف سیستماتیکش با فلسفه ترکیب شود. الهیات همیشه مطالعۀ مذهب <em>شما</em> است؛ مطالعۀ مذهب دیگری روانشناسی است.</p>
<p style="direction:rtl">  هنگامی که انسان به مطالعه و بررسی جهانش از <em>بیرون</em> نزدیک می&zwnj;شود، علوم فیزیکی گوناگون را به وجود می&zwnj;آورد؛ هنگامی که او به پژوهش خودش و جهان از<em> درون</em> نزدیک می&zwnj;شود، موجب پیدایش الهیات و متافیزیک می&zwnj;شود. در تلاش برای موزون ساختن بسیاری از تناقضات که در ابتدا بین یافته&zwnj;ها و آموزشهای این دو مسیر کاملاً مخالفِ برخورد به جهانِ چیزها و موجودات قطعاً پدیدار می&zwnj;شوند هنر بعدی فلسفه به وجود می&zwnj;آید.</p>
<p style="direction:rtl">  مذهب با نگرش معنوی، آگاهی از <em>درونی بودن</em> تجربۀ بشری، سر و کار دارد. طبیعت معنوی انسان به او این فرصت را می&zwnj;دهد که جهان خارج را به درون وارونه سازد. از این رو درست است که طبیعت تمامی آفرینش اگر به طور منحصر به فرد از درونی بودنِ تجربۀ شخصیت نگریسته شود، به نظر می&zwnj;رسد معنوی است.</p>
<p style="direction:rtl">  هنگامی که انسان از طریق عطایای مادیِ حسهای فیزیکی خود و درک مربوطۀ ذهنی به گونه&zwnj;ای تحلیلی جهان را بررسی می&zwnj;کند، به نظر می&zwnj;رسد کیهان، مکانیکی و انرژی &ndash; مادی است. چنین تکنیک مطالعۀ واقعیت شامل وارونه ساختن جهان از داخل به خارج است.</p>
<p style="direction:rtl">  یک برداشت منطقی و منسجم فلسفی جهان نمی&zwnj;تواند روی فرضیات ماتریالیسم یا روح&zwnj;گرایی ساخته شود، زیرا هر دوی این سیستمهای اندیشه کردن، هنگامی که به طور عمومی به کار برده می&zwnj;شوند، مجبورند کیهان را در تحریف بنگرند، اولی با جهانی تماس برقرار می&zwnj;کند که از درون به بیرون وارونه شده، و دومی طبیعت جهانی را درک می&zwnj;کند که از بیرون به درون وارونه شده است. از این رو دانش یا مذهب به واسطۀ خود، به تنهایی، هرگز نمی&zwnj;تواند بدون هدایت فلسفۀ بشری و روشنگری آشکارسازی الهی به یک فهم مکفی از حقایق و روابط جهانی امید داشته باشد.</p>
<p style="direction:rtl">  روح درونی انسان همیشه باید برای ابراز و خود شکوفایی&zwnj;اش به مکانیسم و تکنیک ذهن متکی باشد. تجربۀ بیرونی انسان پیرامون واقعیت مادی نیز باید مبتنی بر آگاهی ذهنی از تجربه نمودن شخصیت باشد. از این رو تجارب معنوی و مادی، درونی و بیرونیِ بشری همیشه با کارکرد ذهن مربوط هستند، و درک آگاه آنها مشروط به فعالیت ذهن است. انسان ماده را در ذهنش تجربه می&zwnj;کند؛ او واقعیت معنوی را در روان تجربه می&zwnj;کند، اما در ذهنش نسبت به این تجربه آگاه می&zwnj;شود. نیروی عقلانی، توازن دهنده و مشروط کنندۀ همواره حاضر و تعدیل کنندۀ جمع کل تجربۀ بشری است. چیزهای انرژی و ارزشهای روحی، هر دو، از طریق مکانیسم ذهنیِ آگاهی با تفسیرشان رنگ می&zwnj;گیرند.</p>
<p style="direction:rtl">  دشواری شما در رسیدن به یک هماهنگی متوازن&zwnj;تر میان علم و مذهب به سبب ناآگاهی محض شما از قلمرو میانیِ دنیای مورانشیاییِ چیزها و موجودات است. جهان محلی شامل سه درجه، یا مرحله از تجلی واقعیت است: ماده، مورانشیا، و روح. زاویۀ برخورد مورانشیا تمامی اختلافات میان یافته&zwnj;های علوم فیزیکی و کارکرد روح مذهب را محو می&zwnj;سازد. تکنیک فهم علوم، استدلال است؛ تکنیک بینش مذهب، ایمان است؛ تکنیک سطح مورانشیا، موتا است. موتا یک حساسیت فوق مادی واقعیت است که شروع به جبران رشد ناکامل می&zwnj;کند، و برای محتوایش دانش &ndash; استدلال، و برای جوهرش ایمان &ndash; بصیرت دارد. موتا یک تطبیق فوق فلسفیِ درک متفاوت واقعیت است که توسط شخصیتهای مادی غیر قابل دسترسی است؛ این بخشاً مبتنی بر تجربۀ بقا یافتن از زندگی مادی در جسم است. اما بسیاری از انسانها مطلوب بودنِ داشتنِ نوعی روش آشتی دادنِ تأثیر متقابل قلمروهای وسیعاً جدا شدۀ دانش و مذهب را تشخیص داده&zwnj;اند؛ و متافیزیک نتیجۀ تلاش بی&zwnj;فایدۀ انسان برای پر کردن فاصلۀ این شکافِ کاملاً شناخته شده است. اما متافیزیک بشری ثابت کرده است که بیشتر سردرگم کننده است تا روشنگرانه. متافیزیک نشان دهندۀ تلاش خوش نیت اما بیهودۀ انسان برای جبران فقدان موتای مورانشیا است.</p>
<p style="direction:rtl">  متافیزیک اثبات کرده است که یک ناکامی است؛ انسان نمی&zwnj;تواند موتا را درک کند. آشکارسازی الهی تنها تکنیکی است که می&zwnj;تواند فقدان حساسیت حقیقت نسبت به موتا در یک کرۀ مادی را جبران کند. آشکارسازی الهی آشفتگیِ متافیزیکِ با استدلال به وجود آمده در یک کرۀ تکاملی را به گونه&zwnj;ای توانمند روشن می&zwnj;سازد.</p>
<p style="direction:rtl">  دانش مطالعۀ کوشندۀ انسان پیرامون محیط فیزیکیش، دنیای انرژی &ndash; ماده، می&zwnj;باشد؛ مذهب تجربۀ انسان در رابطه با کیهانِ ارزشهای روحی است؛ فلسفه توسط تلاش ذهنی انسان به وجود آمده است تا یافته&zwnj;های این مفاهیمِ به طور گسترده تفکیک شده را به چیزی مثل یک رویکرد منطقی و یکپارچه نسبت به کیهان سازمان دهد و به هم مربوط سازد. هنگامی که فلسفه توسط آشکارسازی الهی روشن می&zwnj;شود، در فقدان موتا و در فقدان فروپاشی و ناکامیِ جانشین استدلال انسان برای موتا، یعنی متافیزیک، به گونه&zwnj;ای قابل قبول عمل می&zwnj;کند.</p>
<p style="direction:rtl">  انسان اولیه بین سطح انرژی و سطح روحی تفاوت قائل نمی&zwnj;شد. این نژاد بنفش و جانشینان آندی آنها بودند که ابتدا تلاش کردند شکل حساب شده را از شکل ارادی جدا سازند. انسان متمدن جای پای یونانیها و سومریهای آغازین را که میان بی&zwnj;جان و جاندار فرق می&zwnj;گذاشتند به طور فزاینده دنبال نموده است. و به تدریج که تمدن پیشرفت می&zwnj;کند، باید فواصل پیوسته عریض شونده میان مفهوم روحی و مفهوم انرژی را فلسفه پر کند. اما در زمانِ فضا این تفاوتها در متعال یگانه هستند.</p>
<p style="direction:rtl">  دانش همیشه باید مبتنی بر استدلال باشد، گرچه تخیل و حدس در بسط مرزهای آن سودمند هستند. مذهب برای ابد به ایمان وابسته است، گرچه استدلال یک تأثیر ثبات دهنده و یک همراهِ کمک کننده است. و همیشه تفاسیر گمراه کننده از پدیده&zwnj;های دنیاهای طبیعی و روحی، هر دو، وجود داشته و همواره وجود خواهد داشت، علوم و مذاهبی که به طور خطا چنین نامیده شده&zwnj;اند.</p>
<p style="direction:rtl">  انسان به سبب فهم ناکاملش از علم، مهار اندکش روی مذهب، و تلاشهای ناموفقش در متافیزیک، تلاش کرده است که فرمولبندیهای خود را پیرامون فلسفه بسازد. و اگر به خاطر فروپاشی ارتباط تماماً مهم و ضروری متافیزیکی میان دنیاهای ماده و روح، ناکامی متافیزیک برای پر کردن فاصلۀ مورانشیایی میان فیزیکی و روحی نبود، به راستی انسان امروزی یک فلسفۀ ارزشمند و جذاب از خودش و جهانش می&zwnj;ساخت. انسان فانی فاقد درک ذهن و مادۀ مورانشیا است؛ و <em>آشکارسازی الهی</em> تنها تکنیک برای جبران این نقصان در یافته&zwnj;های بینشی است که انسان به منظور ساختن یک فلسفۀ منطقی از جهان و برای رسیدن به یک فهم ارضا کننده از مکان قطعی و با ثباتش در آن جهان به طور بسیار مبرم به آن نیاز دارد.</p>
<p style="direction:rtl">  آشکارسازی الهی تنها امید انسان تکاملی برای پر کردن فاصلۀ مورانشیا است. ایمان و استدلال، که توسط موتا یاری نشده&zwnj;اند نمی&zwnj;توانند یک جهان منطقی را درک نموده و بسازند. بدون بینش موتا، انسان فانی نمی&zwnj;تواند نیکی، عشق، و حقیقت را در پدیده&zwnj;های دنیای مادی تمیز دهد.</p>
<p style="direction:rtl">  هنگامی که فلسفۀ انسان به شدت به سوی دنیای ماده متمایل می&zwnj;شود، خردگرا یا <em>طبیعت&zwnj;گرا</em> می&zwnj;شود. هنگامی که فلسفه به طور مشخص به سوی سطح معنوی تمایل می&zwnj;یابد، <em>آرمان&zwnj;گرا</em> یا حتی عرفان&zwnj;گرا می&zwnj;شود. هنگامی که فلسفه آنقدر بداقبال می&zwnj;شود که به متافیزیک گرایش می&zwnj;یابد، به طور بی&zwnj;دریغ <em>شک&zwnj;گر</em>ا و سردرگم می&zwnj;شود. در اعصار گذشته، بیشترِ دانش و ارزیابیهای عقلانی انسان در یکی از این سه تحریفات ادراک قرار داشته&zwnj;اند. فلسفه جرأت نمی&zwnj;کند تفسیرهای خود از واقعیت را به شکل خطیِ منطق بیان کند؛ آن هرگز نباید در به حساب آوردن توازن بیضویِ واقعیت و با انحنای ضروری تمامی مفاهیم رابطه&zwnj;ای ناکام باشد.</p>
<p style="direction:rtl">  بالاترین فلسفۀ قابل دستیابی انسان فانی باید منطقاً مبتنی بر استدلال علم، ایمان مذهب، و بینش حقیقت باشد که از طریق آشکارسازی الهی داده شده است. انسان با این پیوند می&zwnj;تواند ناکامی خود در شکل دادن به یک متافیزیک مکفی و عدم توانایی خود برای فهم موتای مورانشیا را تا حدی جبران کند.</p>
<div class="c1">
<h4 style="direction:rtl">7- علم و مذهب</h4></div>

<p style="direction:rtl">  علم با استدلال حفظ می&zwnj;شود، و مذهب با ایمان. اگر چه ایمان مبتنی بر استدلال نیست، خردمندانه است؛ گرچه از منطق مستقل است، با این حال با منطق قوی تشویق می&zwnj;شود. ایمان حتی با یک فلسفۀ ایده&zwnj;آل نمی&zwnj;تواند پرورش یابد؛ به راستی این کار علم است، درست همان منبع چنین فلسفه&zwnj;ای. ایمان، بینش مذهبی بشری، فقط با آشکارسازی الهی می&zwnj;تواند با قطعیت رهنمود داده شود، و فقط از طریق تجربۀ شخصی انسان با حضور روحانی تنظیم کنندۀ خداوند که روح است می&zwnj;تواند با اطمینان ارتقا یابد.</p>
<p style="direction:rtl">  نجات راستین، تکنیک تکامل الهیِ ذهن انسانی از تعیین هویت با ماده از طریق قلمروهای رابطۀ مورانشیا تا مرتبت والای جهانیِ ارتباط روحی است. و همانطور که غریزۀ مادیِ درون بینانه مقدم بر پدیداریِ دانش استدلال شده در تکامل دنیوی است، تجلی بینشِ روحیِ درون بینانه نیز حاکی از پدیداری آتیِ استدلال مورانشیا و روحی و تجربه در برنامۀ متعالیِ تکامل آسمانی، کار دگرگون ساختن پتانسیلهای انسان موقت به واقعیت و ربانیتِ انسان جاودانه، یک پایان دهندۀ بهشتی، می&zwnj;باشد.</p>
<p style="direction:rtl">  اما همینطور که انسان فرازگرا برای تجربۀ خداوند به سوی درون و به سوی بهشت حرکت می&zwnj;کند، به همین منوال برای یک فهم انرژیِ کیهان مادی به سوی برون و به سوی فضا گام برخواهد داشت. پیشرفت علم به زندگی دنیوی انسان محدود نیست؛ تجربۀ فرازگرایانۀ جهانی و ابرجهانی او به هیچ میزان اندکی مطالعۀ دگرگونی انرژی و دگردیسی ماده نخواهد بود. خداوند روح است، اما الوهیت یگانگی است، و یگانگیِ الوهیت نه تنها در بر گیرندۀ ارزشهای معنوی پدر جهانی و پسر جاودان است، بلکه همچنین آگاهی از واقعیات انرژیِ کنترلگر جهانی و جزیرۀ بهشت می&zwnj;باشد، ضمن این که این دو فاز از واقعیت جهانی در روابط ذهنی عامل مشترک به طور کامل همبسته هستند و در سطح متناهی در الوهیتِ در حال پدیداریِ ایزد متعال یکپارچه شده&zwnj;اند.</p>
<p style="direction:rtl">  پیوند رویکرد علمی و بینش مذهبی از طریق میانجیگری فلسفۀ تجربی بخشی از تجربۀ طولانیِ فرازگرایانۀ بهشتیِ انسان می&zwnj;باشد. تقریبهای ریاضیات و قطعیتهای بینش همیشه به کارکرد موزون کنندۀ منطق ذهن در کلیۀ سطوح تجربه کمتر از حداکثرِ دستیابی به متعال نیاز خواهند داشت.</p>
<p style="direction:rtl">  اما منطق هرگز نمی&zwnj;تواند در موزون ساختن یافته&zwnj;های علم و بینشهای مذهب موفق شود، مگر این که جنبه&zwnj;های علمی و مذهبیِ یک شخصیت، هر دو، تحت&zwnj;الشعاع حقیقت قرار گیرند، و به طور صادقانه خواهان دنبال نمودن حقیقت، هر جا که رهنمون شود باشند، صرف نظر از نتایجی که ممکن است به دست آید.</p>
<p style="direction:rtl">  منطق تکنیک فلسفه، روشِ ابراز آن است. در حیطۀ دانش راستین، استدلال همیشه پاسخگوی منطق راستین است؛ در حیطۀ مذهب حقیقی، ایمان همیشه از مبنای یک دیدگاه درونی، منطقی است، گر چه چنین ایمانی از دیدگاه نظاره&zwnj;گرانۀ برخورد علمی ممکن است کاملاً بی&zwnj;پایه به نظر رسد. اگر از برون به درون نگریسته شود، جهان ممکن است مادی به نظر رسد؛ اگر از درون به برون نگریسته شود، همان جهان ممکن است کاملاً روحی به نظر رسد. استدلال ناشی از آگاهی مادی است، ایمان ناشی از آگاهی روحی است. اما از طریق میانجیگریِ یک فلسفه که از طریق آشکارسازی الهی تقویت شده است، منطق ممکن است نگرش درونی و بیرونی، هر دو را تأیید کند، و بدین طریق روی ثبات علم و مذهب، هر دو تأثیر بگذارد. بدین ترتیب، از طریق تماس مشترک با منطقِ فلسفه، ممکن است علم و مذهب به طور فزاینده نسبت به یکدیگر شکیبا و کمتر و کمتر شک&zwnj;گرا شوند.</p>
<p style="direction:rtl">  آنچه که علم و مذهب در حال پیشرفت، هر دو نیاز دارند، جستجوی بیشتر و انتقاد از خودِ بی&zwnj;باکانه، یک آگاهی بیشتر از ناکامل بودن در مرتبت تکاملی می&zwnj;باشد. آموزگاران علم و مذهب، هر دو، در مجموع اغلب بیش از حد دارای اعتماد به نفس و دگماتیک هستند. علم و مذهب فقط می&zwnj;توانند نسبت به <em>واقعیات</em> خودشان از خود منتقد باشند. درست در لحظه&zwnj;ای که از مرحلۀ واقعیات عدول شود، استدلال به کنار گذارده می&zwnj;شود، و یا به شکل یک شریک منطق دروغین به سرعت دچار انحطاط می&zwnj;گردد.</p>
<p style="direction:rtl">  حقیقت &mdash; یک فهم روابط کیهانی، واقعیات جهان، و ارزشهای معنوی &mdash; به بهترین نحو می&zwnj;تواند از طریق کارکرد روح حقیقت به دست آید، و به بهترین نحو می&zwnj;تواند از طریق <em>آشکارسازی الهی</em> مورد انتقاد واقع شود. اما آشکارسازی الهی نه سرچشمۀ یک علم است و نه یک مذهب؛ کارکرد آن این است که هم علم و هم مذهب را با حقیقتِ واقعیت هماهنگ سازد. همیشه در فقدان آشکارسازی الهی یا در ناکامی در پذیرش یا فهم آن، انسان فانی به نشان بیهودۀ متافیزیکش متوسل شده است. این تنها جانشین بشری برای آشکارسازی حقیقت یا برای موتای شخصیت مورانشیا است.</p>
<p style="direction:rtl">  علمِ دنیای مادی انسان را قادر می&zwnj;سازد که محیط فیزیکیش را کنترل کند، و تا اندازه&zwnj;ای بر آن تسلط یابد. مذهبِ تجربۀ معنوی منبع انگیزندۀ برادری است که انسانها را قادر می&zwnj;سازد در وضعیتهای پیچیدۀ تمدن یک عصر علمی با هم زندگی کنند. متافیزیک، اما با اطمینان بیشتر آشکارسازی الهی، یک زمینۀ مشترک برخورد برای اکتشافات هم علم و هم مذهب می&zwnj;دهد و تلاش بشری را برای مرتبط ساختنِ منطقی این قلمروهای فکریِ جدا اما وابسته به هم به شکل یک فلسفۀ کاملاً متوازنِ ثبات علمی و اطمینان مذهبی میسر می&zwnj;سازد.</p>
<p style="direction:rtl">  در وضعیت فانی، هیچ چیز نمی&zwnj;تواند به طور مطلق اثبات گردد؛ علم و مذهب هر دو مبتنی بر پنداشتها هستند. در سطح مورانشیا، فرضیات علم و مذهب هر دو از طریق منطقِ موتا قادر به اثبات جزئی هستند. در وضعیتِ حداکثرِ سطح روحی، پیش از تجربۀ عملیِ واقعیت، نیاز برای اثبات متناهی به تدریج محو می&zwnj;شود؛ اما حتی در آن هنگام چیز زیادی فراتر از متناهی وجود دارد که اثبات نشده باقی می&zwnj;ماند.</p>
<p style="direction:rtl">  تمامی بخشهای اندیشۀ بشری مبتنی بر پنداشتهای مشخصی هستند که از طریق حساسیت بنیادینِ واقعیتِ عطیۀ ذهن انسان پذیرفته شده&zwnj;اند، گر چه اثبات نشده&zwnj;اند. علم دوران لاف و گزاف گوییِ استدلال کردن خود را از طریق <em>فرض نمودن</em> واقعیت سه چیز آغاز می&zwnj;کند: ماده، حرکت، و حیات. مذهب با فرض معتبر بودن سه چیز آغاز می&zwnj;کند: ذهن، روح، و جهان &mdash; ایزد متعال.</p>
<p style="direction:rtl">  علم قلمرو فکری ریاضیات، انرژی و مادۀ زمان در فضا می&zwnj;شود. مذهب نه فقط پرداختن به روح متناهی و گذرا را به عهده دارد، بلکه همچنین به روح جاودانگی و تعالیت. فقط از طریق یک تجربۀ طولانی در موتا این دو حد غاییِ درک جهان می&zwnj;توانند انجام شوند تا تفاسیر قابل مقایسه از سرآغازها، کارکردها، روابط، واقعیات، و فرجامها را به بار آورند. حداکثرِ موزون ساختن واگراییِ انرژی &ndash; روح در قرار گرفتن در دامنۀ هفت روح استاد می&zwnj;باشد؛ نخستین یگانگی آن، در الوهیتِ متعال؛ نهایتِ یگانگیِ آن، در بیکرانیِ اولین منبع و مرکز، من هستم، می&zwnj;باشد.</p>
<p style="direction:rtl">  <em>استدلال</em>، کنش تشخیص نتایج آگاهی در رابطه با تجربه در دنیای فیزیکیِ انرژی و ماده و با آن می&zwnj;باشد. <em>ایمان</em>، کنش تشخیص اعتبار آگاهی روحی است &mdash; چیزی که قادر به اثبات انسانیِ دیگر نیست. <em>منطق</em>، پیشرفت حقیقت جویانۀ ساختگیِ یگانگی ایمان و استدلال است و مبتنی بر عطایای بنیادین ذهن موجودات انسانی، شناخت ذاتی چیزها، معانی، و ارزشها است.</p>
<p style="direction:rtl">  یک اثبات واقعی از واقعیت روحی در حضور تنظیم کنندۀ فکر وجود دارد، اما اعتبار این حضور برای دنیای برون قابل اثبات نیست، بلکه فقط برای کسی که سکنی گزینیِ خداوند را بدین گونه تجربه می&zwnj;کند. آگاهی از تنظیم کننده مبتنی بر درک عقلانی حقیقت، درک فوق ذهنیِ نیکی، و انگیزۀ شخصیت برای مهر ورزیدن است.</p>
<p style="direction:rtl">  علم دنیای مادی را کشف می&zwnj;کند، مذهب آن را ارزیابی می&zwnj;کند، و فلسفه تلاش می&zwnj;کند معانی آن را تفسیر کند، در حالی که دیدگاه علمیِ مادی را با مفهوم مذهبی روحی هماهنگ می&zwnj;سازد. اما تاریخ قلمرویی است که ممکن است علم و مذهب هرگز در آن به طور کامل به توافق نرسند.</p>
<div class="c1">
<h4 style="direction:rtl">8- فلسفه و مذهب</h4></div>

<p style="direction:rtl">  اگر چه ممکن است علم و فلسفه هر دو از طریق استدلال و منطقِ خود احتمال خداوند را فرض کنند، فقط تجربۀ شخصی مذهبی یک انسان با روح هدایت شده می&zwnj;تواند قطعیت چنین الوهیت متعال و شخصی را تأیید کند. از طریق تکنیک چنین مظهر حقیقت زنده، فرضیۀ فلسفیِ احتمال خداوند یک واقعیت مذهبی می&zwnj;شود.</p>
<p style="direction:rtl">  سردرگمی پیرامون تجربۀ قطعیتِ خداوند ناشی از تفاسیر ناهمسان و روابط آن تجربه توسط افراد مختلف و توسط نژادهای مختلف انسانها می&zwnj;باشد. تجربه نمودن خداوند ممکن است کاملاً معتبر باشد، اما از آنجا که گفتار <em>دربارۀ</em> خداوند، روشنفکرانه و فلسفی است، ناهمگون و اغلب اوقات به گونه&zwnj;ای سردرگم کننده خطا است.</p>
<p style="direction:rtl">  یک مرد نیک و والامنش ممکن است به گونه&zwnj;ای تمام عیار عاشق همسر خود باشد اما کاملاً نتواند در یک آزمون نوشته شده پیرامون روانشناسیِ عشق زناشویی به گونه&zwnj;ای رضایت بخش قبول شود. مرد دیگری که عشق اندکی برای همسر خود دارد، و یا هیچ عشقی ندارد، ممکن است به پسندیده&zwnj;ترین نحو در چنین امتحانی قبول شود. عدم کمالِ بصیرت عاشق در شناخت سرشت راستینِ معشوق حتی به کمترین میزان، واقعیت یا خلوص عشق او را بی&zwnj;اعتبار نمی&zwnj;سازد.</p>
<p style="direction:rtl">  اگر شما به راستی به خداوند ایمان دارید &mdash; از روی ایمان او را می&zwnj;شناسید و به او مهر می&zwnj;ورزید &mdash; اجازه ندهید که از طریق کنایه&zwnj;های تردیدآمیز علم، خرده&zwnj;گیریهای منطق، فرضیات فلسفه، یا نظرات زیرکانۀ روانهای خوش نیت که یک مذهب بدون خدا می&zwnj;سازند، از واقعیت چنین تجربه&zwnj;ای به هیچ وجه کاسته شود یا آن کم جلوه داده شود.</p>
<p style="direction:rtl">  اطمینان فرد مذهب&zwnj;گرای خداشناس نباید از طریق عدم اطمینان ماتریالیست شک&zwnj;گرا از بین برود؛ بلکه عدم اطمینان فرد بی&zwnj;ایمان باید از طریق ایمان ژرف و اطمینان تزلزل ناپذیرِ فرد ایماندار تجربی به گونه&zwnj;ای قدرتمند مورد چالش واقع شود.</p>
<p style="direction:rtl">  برای این که فلسفه حاوی بزرگترین خدمت به علم و مذهب، هر دو باشد، باید از افراطهای ماتریالیسم و پانتئیسم هر دو اجتناب ورزد. فقط یک فلسفه که واقعیت شخصیت &mdash; ثبات در شرایط وجود تغییر &mdash; را تشخیص می&zwnj;دهد، می&zwnj;تواند برای انسان حاوی ارزش اخلاقی باشد، و می&zwnj;تواند میان تئوریهای دانش مادی و مذهب معنوی به عنوان رابط خدمت کند. آشکارسازی الهی جبرانِ ضعفهای فلسفۀ در حال تکامل است.</p>
<div class="c1">
<h4 style="direction:rtl">9- جوهر مذهب</h4></div>

<p style="direction:rtl">  الهیات با محتوای اندیشمندانۀ مذهب سر و کار دارد، و متافیزیک (آشکارسازی الهی) با جنبه&zwnj;های فلسفی. تجربۀ مذهبی <em>همان</em> محتوای معنویِ مذهب است. به رغم خیال&zwnj;پردازیهای اسطوره&zwnj;ای و توهمات روانشناسانۀ محتوای عقلانیِ مذهب، تصورات متافیزیکیِ خطاآمیز و تکنیکهای خود فریبانه، تحریفات سیاسی و انحرافات اجتماعی &ndash; اقتصادیِ محتوای فلسفی مذهب، تجربۀ معنوی مذهب شخصی، حقیقی و معتبر باقی می&zwnj;ماند.</p>
<p style="direction:rtl">  مذهب به احساس، کنش، و زندگی می&zwnj;پردازد، نه صرفاً به اندیشه کردن. اندیشه کردن، بیشتر به طور تنگاتنگ به حیات مادی مربوط است، و باید به طور عمده، نه تماماً، تحت&zwnj;الشعاع استدلال و واقعیات علم باشد، و در دستیابیهای غیرمادی خود به واسطۀ حقیقت تحت سیطرۀ قلمروهای روحی باشد. صرف نظر از این که الهیات یک فرد چقدر خیالی و خطاآمیز باشد، مذهب یک فرد ممکن است کاملاً راستین و برای ابد حقیقت باشد.</p>
<p style="direction:rtl">  بودائیسم در شکل آغازین خود یکی از بهترین مذاهب بدون خدا است که طی تمامی تاریخ تکاملی یورنشیا به وجود آمده است، گر چه با توسعۀ تدریجی این دین، بدون خدا باقی نماند. مذهب بدون ایمان یک تناقض است؛ بدون خدا، یک تضاد فلسفی و یک عقیدۀ پوچ عقلانی است.</p>
<p style="direction:rtl">  تبار سحرآمیز و اسطوره&zwnj;ایِ مذهب طبیعی، واقعیت و حقیقت مذاهب آشکار شدۀ الهی بعد و بشارت کامل نجات دهندۀ مذهب عیسی را بی&zwnj;اعتبار نمی&zwnj;سازد. زندگی و آموزشهای عیسی مذهب خرافات سحر و جادو، توهمات اسطوره&zwnj;ای، و اسارت دگماتیسم سنتی را سرانجام خلع کسوت نمود. اما این سحر و جادو و اسطورۀ آغازین از طریق فرض نمودن وجود و واقعیت ارزشها و موجودات فوق مادی، راه را برای مذهب بعد و برتر به گونه&zwnj;ای بسیار مؤثر آماده ساخت.</p>
<p style="direction:rtl">  اگر چه تجربۀ مذهبی یک پدیدۀ صرفاً ذهنی معنوی است، چنین تجربه&zwnj;ای در بر گیرندۀ یک رویکرد ایمان مثبت و زنده به سوی بالاترین قلمروهای واقعیت عینی جهان است. آرمان فلسفۀ مذهبی چنان ایمان و اعتمادی است که انسان را به طور کامل به سوی وابستگی به عشق مطلق پدر بیکران جهان جهانها رهنمون می&zwnj;شود. چنین تجربۀ راستین مذهبی به مراتب فراتر از به عینیت درآمدنِ فلسفیِ تمایل آرمان&zwnj;گرایانه است؛ آن در واقع نجات را مسلم می&zwnj;پندارد و خود را فقط با یادگیری و انجام خواست پدر بهشتی مشغول می&zwnj;دارد. نشانهای چنین مذهبی اینها هستند: ایمان به یک الوهیت متعال، امید به نجات جاودان، و عشق، به ویژه به همنوعان فرد.</p>
<p style="direction:rtl">  هنگامی که الهیات بر مذهب چیره می&zwnj;شود، مذهب می&zwnj;میرد؛ آن به جای یک زندگی، یک دکترین می&zwnj;شود. مأموریت الهیات صرفاً تسهیل ساختن خود آگاهیِ تجربۀ شخصی معنوی است. الهیات در بر گیرندۀ تلاش مذهبی برای تعریف کردن، روشن ساختن، تفسیر کردن، و توجیه کردن ادعاهای تجربی مذهب است که در تحلیل نهایی فقط می&zwnj;تواند از طریق ایمان زنده اثبات گردد. در فلسفۀ بالاتر جهان، خرد، همانند استدلال با ایمان متحد می&zwnj;شود. استدلال، خرد، و ایمان بالاترین دستیابیهای بشری انسان هستند. استدلال انسان را با دنیای واقعیات، با چیزها، آشنا می&zwnj;سازد؛ خرد او را به دنیای حقیقت، با روابط آشنا می&zwnj;سازد؛ ایمان او را به دنیای ربانیت، تجربۀ معنوی، وارد می&zwnj;کند.</p>
<p style="direction:rtl">  ایمان با مشتاقانه&zwnj;ترین شکل استدلال را تا جایی که می&zwnj;تواند برود، پیش می&zwnj;برد و سپس با خرد به حد کامل فلسفی پیش می&zwnj;رود؛ و سپس جرأت می&zwnj;کند که با همراهی یگانۀ حقیقت سفر نامحدود و پایان ناپذیر جهان را آغاز کند.</p>
<p style="direction:rtl">  علم (دانش) مبتنی بر این پنداشت ذاتی (روح یاور) است که استدلال معتبر است، و این که جهان می&zwnj;تواند مورد فهم واقع شود. فلسفه (درک هماهنگ) مبتنی بر این پنداشت ذاتی (روح خرد) است که خرد معتبر است، و این که جهان مادی می&zwnj;تواند با روحی هماهنگ شود. مذهب (حقیقت تجربۀ شخصی معنوی) مبتنی بر این پنداشت ذاتی (تنظیم کنندۀ فکر) است که ایمان معتبر است، و این که خداوند می&zwnj;تواند شناخته شود و مورد دستیابی واقع شود.</p>
<p style="direction:rtl">  درک کامل واقعیت حیات انسانی در بر گیرندۀ یک اشتیاق تدریجی به باور کردن این پنداشتهای استدلال، خرد، و ایمان است. این حیاتی است که با حقیقت انگیزه می&zwnj;یابد و تحت سیطرۀ عشق است؛ و اینها ایده&zwnj;آلهای واقعیت عینی کیهانی هستند که وجودشان نمی&zwnj;تواند به طور مادی نشان داده شود.</p>
<p style="direction:rtl">  هنگامی که استدلال به یکباره درست و خطا را تشخیص می&zwnj;دهد، خرد را به نمایش می&zwnj;گذارد؛ هنگامی که خرد بین درست و خطا، حقیقت و لغزش، انتخاب می&zwnj;کند، راهبری روح را نشان می&zwnj;دهد. و بدین ترتیب کارکردهای ذهن، روان، و روح به طور تنگاتنگ همواره متحد هستند و به طور کارکردی ارتباط متقابل دارند. استدلال با شناخت واقعی سر و کار دارد؛ خرد، با فلسفه و آشکارسازی الهی؛ ایمان، با تجربۀ زندۀ معنوی. انسان از طریق حقیقت به زیبایی دست می&zwnj;یابد و از طریق عشق معنوی به نیکی فراز می&zwnj;یابد.</p>
<p style="direction:rtl">  ایمان به شناخت خداوند راه می&zwnj;برد، نه صرفاً به یک احساس عرفانیِ حضور الهی. ایمان نباید بیش از حد تحت تأثیر پیامدهای احساسی آن قرار گیرد. مذهب راستین یک تجربۀ باور کردن و شناختن و نیز یک احساس خرسندی است.</p>
<p style="direction:rtl">  در تجربۀ مذهبی یک واقعیت وجود دارد که با محتوای معنوی متناسب است، و چنین واقعیتی فراتر از استدلال، علم، فلسفه، خرد، و تمامی دستاوردهای دیگر بشری است. اعتقادات راسخِ چنین تجربه&zwnj;ای غیرقابل انکار هستند؛ منطقِ زندگی مذهبی انکار ناپذیر است؛ قطعیت چنین شناختی فوق بشری است؛ خرسندیها به گونه&zwnj;ای عالی الهی هستند، شجاعت شکست ناپذیر است، دلبستگیها بی&zwnj;چون و چرا هستند، وفاداریها متعال هستند، و سرنوشتها نهایی &mdash; جاودانه، غائی، و جهانی &mdash; هستند.</p>
<p style="direction:rtl">  ]عرضه شده توسط یک ملک صادق نبادان.[</p>
</body>
</html>
