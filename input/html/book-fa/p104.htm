<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 104 - رشد مفهوم تثلیث</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">&#1606;&#1587;&#1582;&#1728; &#1662;&#1740;&#1588;&#1606;&#1608;&#1740;&#1587;</span></h1>
</div>
 <div class="c1">
 <h1 style="direction:rtl">مقالۀ 104</h1>
</div>
<div class="c1">
<h4 style="direction:rtl">رشد مفهوم تثلیث</h4>
</div>

<p style="direction:rtl">  مفهوم تثلیثِ مذهب آشکار شدۀ الهی نباید با باورهای سه&zwnj;گانۀ مذاهب تکاملی اشتباه گرفته شود. ایده&zwnj;های سه&zwnj;گانه&zwnj;ها ناشی از بسیاری روابط ایجاب کننده بودند، اما عمدتاً به دلیل سه بندهای انگشتان بودند، زیرا سه پایه کمترین تعدادی بود که می&zwnj;توانست یک صندلی را ثبات دهد، زیرا سه نقطۀ اتکا می&zwnj;توانست یک چادر را برپا نگاه دارد؛ علاوه بر اینها، انسان بدوی، برای مدتی طولانی نمی&zwnj;توانست فراتر از سه بشمارد.</p>
<p style="direction:rtl">  صرف نظر از برخی جفتهای طبیعی، مثل گذشته و حال، روز و شب، گرم و سرد، و مذکر و مؤنث، انسان به طور کلی به این تمایل دارد که به صورت سه&zwnj;گانه فکر کند: دیروز، امروز، و فردا؛ طلوع خورشید، ظهر، و غروب خورشید؛ پدر، مادر، و فرزند. به برنده سه بار هورا گفته می&zwnj;شود. مردگان در روز سوم دفن می&zwnj;شوند، و روح با سه غسل آب مورد دلجویی واقع می&zwnj;شود.</p>
<p style="direction:rtl">  در نتیجۀ این روابط طبیعی در تجربۀ بشری، سه&zwnj;گانگی در مذهب پدیدار گشت، و این مدتها پیش از آن بود که تثلیث بهشتیِ الوهیتها، یا حتی هر یک از نمایندگان آنها به نوع بشر آشکار شوند. بعدها پارسیان، هندوها، یونانیان، مصریان، بابلیها، رومیان، و مردم اسکاندیناوی همگی خدایان سه&zwnj;گانه داشتند، اما اینها هنوز تثلیثهای راستین نبودند. الوهیتهای سه&zwnj;گانه همگی یک منشأ طبیعی داشتند و در روزگاری یا روزگار دیگر در میان بیشتر مردمان باهوش یورنشیا ظاهر شده&zwnj;اند. گاهی اوقات مفهوم یک سه&zwnj;گانگی تکاملی با مفهوم یک تثلیث آشکار شدۀ الهی مخلوط شده است؛ در این موارد اغلب غیرممکن است که یکی را از دیگری تمیز داد.</p>
<div class="c1">
<h4 style="direction:rtl">1- مفاهیم یورنشیاییِ تثلیث</h4></div>

<p style="direction:rtl">  نخستین آشکارسازی الهیِ یورنشیایی که به درک تثلیث بهشت راه برد حدود نیم میلیون سال پیش توسط پرسنل پرنس کلیگسشیا انجام شد. این آغازین&zwnj;ترین مفهوم تثلیث در روزگاران بی&zwnj;ثباتی به دنبال شورش سیاره&zwnj;ای در دنیا از دست رفت.</p>
<p style="direction:rtl">  دومین ارائۀ تثلیث توسط آدم و حوا در باغهای اول و دوم انجام یافت. این آموزشها حتی در روزگاران ماکی&zwnj;ونتا ملک صادق، در حدود سی و پنج هزار سال بعد از آن، هنوز به طور کامل محو نشده بودند، زیرا که مفهوم تثلیثِ شیثی&zwnj;ها در بین&zwnj;النهرین و مصر هر دو دوام یافت، اما بیشتر به طور ویژه در هند، یعنی جایی که در آگنی، خدای وداییِ سه سرِ آتش برای مدتی طولانی تداوم یافت.</p>
<p style="direction:rtl">  سومین ارائۀ تثلیث توسط ماکی&zwnj;ونتا ملک صادق انجام یافت، و این دکترین توسط سه دایرۀ هم مرکز که خردمند سالیم آن را روی صفحۀ فلزی سینه&zwnj;اش قرار داده بود نمادین بود. اما ماکی&zwnj;ونتا این را بسیار دشوار می&zwnj;یافت که در رابطه با پدر جهانی، پسر جاودان، و روح بیکران به فلسطینیان چادرنشین آموزش دهد. بیشتر پیروان او تصور می&zwnj;کردند که تثلیث شامل سه والامرتبۀ نُرلاشیادِک است؛ تعداد اندکی تثلیث را به صورت حکمران سیستم، پدر کوکبه، و الوهیت آفرینندۀ جهان محلی می&zwnj;پنداشتند؛ باز تعداد کمتری ایدۀ همیاری بهشتیِ پدر، پسر، و روح را به میزان حتی کمتر درک می&zwnj;کردند.</p>
<p style="direction:rtl">  آموزشهای ملک صادق در رابطه با تثلیث از طریق فعالیتهای میسیونرهای سالیم به تدریج در سرتاسر بخش عمدۀ اروپا &ndash; آسیا و شمال آفریقا گسترش یافت. اغلب دشوار است که میان سه&zwnj;گانگی&zwnj;ها و تثلیثها در اعصار بعدی آندی و بعد از ملک صادق تمیز داده شود، در حالی که هر دو مفهوم تا اندازۀ مشخصی در آمیخته و در هم ادغام شدند.</p>
<p style="direction:rtl">  مفهوم تثلیث در میان هندوها به صورت وجود، هوشمندی، و شادی ریشه گرفت. (یک پنداشت بعدی هندی، برهما، سیوا، و ویشنو بود.) در حالی که توصیفات پیشین&zwnj;ترِ تثلیث توسط کاهنان شیثی به هند آورده شدند، ایده&zwnj;های بعدی تثلیث توسط میسیونرهای سالیم وارد شدند و توسط خردمندان بومی هند از طریق آمیختن این دکترینها با پنداشتهای تکاملی سه&zwnj;گانه توسعه یافتند.</p>
<p style="direction:rtl">  کیش بودایی دو دکترین به وجود آورد که یک سرشت تثلیثی داشت: اولی آموزگار، قانون، و برادری بود؛ این آموزشی بود که توسط گوتاما سیدارتا ارائه شد. پنداشت بعد در میان شاخۀ شمالی پیروان بودا به وجود آمد، و شامل خدای متعال، روح&zwnj;القدس، و نجات دهندۀ در جسم ظهور یافته می&zwnj;شد.</p>
<p style="direction:rtl">  و این ایده&zwnj;های هندوها و بوداییها پنداشتهای واقعی تثلیث بودند، یعنی ایدۀ یک تجلی سه&zwnj;گانه از یک خدای یگانه. یک پنداشت حقیقیِ تثلیث فقط یک گروهبندی سه خدای جداگانه با هم نیست.</p>
<p style="direction:rtl">  عبرانیان در رابطه با تثلیث از روایات کنعانیِ روزگاران ملک صادق اطلاع داشتند، اما غیرت یکتاپرستانۀ آنها برای خدای واحد، یهوه، چنان تمامی این آموزشها را تحت&zwnj;الشعاع قرار داده بود که تا زمان ظهور عیسی دکترین الوهیم عملاً از الهیات یهودی ریشه کن شده بود. ذهن عبرانی نمی&zwnj;توانست مفهوم تثلیث را با اعتقاد یکتاپرستانه به خدای یگانه، خدای اسرائیل، آشتی دهد.</p>
<p style="direction:rtl">  پیروان دین اسلام نیز نتوانستند ایدۀ تثلیث را درک کنند. برای یک یکتاپرستی در حال ظهور همیشه دشوار است که در هنگام روبرویی با چند خداپرستی، سه&zwnj;گانه پرستی را تحمل کند. ایدۀ تثلیث بهترینهای آن مذاهبی را نگاه می&zwnj;دارد که یک سنت پایدار یکتاپرستانه به علاوۀ انعطاف پذیری اعتقادی دارند. یکتاپرستان بزرگ، عبرانیان و محمدی&zwnj;ها، این را دشوار یافتند که میان پرستش سه خدا، چند خدا پرستی، و سه&zwnj;گانه پرستی، یعنی پرستش یک خدا که در یک تجلی سه&zwnj;گانه از ربانیت و شخصیت وجود دارد فرق بگذارند.</p>
<p style="direction:rtl">  عیسی حقیقت پیرامون اشخاص تثلیث بهشت را به حواریونش آموزش داد، اما آنها فکر می&zwnj;کردند که او به گونه&zwnj;ای تمثیلی و سمبلیک سخن می&zwnj;گوید. آنها که در یکتاپرستی عبرانی آموزش یافته بودند، این را دشوار یافتند که اعتقادی را باور کنند که به نظر می&zwnj;رسید با برداشت مسلط آنها پیرامون یهوه در تضاد باشد. و مسیحیان آغازین تعصب عبرانی بر علیه مفهوم تثلیث را به ارث بردند.</p>
<p style="direction:rtl">  نخستین تثلیث مسیحیت در انطاکیه اعلام گردید و شامل خداوند، کلام او، و خرد او بود. پولس پیرامون تثلیث بهشتیِ پدر، پسر، و روح آگاهی داشت، اما به ندرت در رابطه با آن موعظه می&zwnj;کرد و تنها در تعداد اندکی از نامه&zwnj;هایش به کلیساهای به تازگی شکل گرفته به آن اشاره کرد. پولس حتی در آن هنگام نیز همچون حواریون همتای خود، پسر آفرینندۀ جهان محلی را با دومین شخص الوهیت، پسر جاودان بهشت، اشتباه گرفت.</p>
<p style="direction:rtl">  برداشت مسیحی تثلیث، که نزدیک به پایان اولین قرن بعد از مسیح شروع به کسب شناسایی نمود، شامل پدر جهانی، پسر آفرینندۀ نِبادان، و خادم الهی سَلوینگتون &mdash; روح مادر جهان محلی و یار آفرینشگر پسر آفریننده &mdash; بود.</p>
<p style="direction:rtl">  از روزگاران عیسی تاکنون هویت واقعی تثلیث بهشت در یورنشیا شناخته شده نبود (به جز توسط تعداد اندکی از افراد که این امر به طور ویژه برایشان آشکار گردید)، تا این که در این فاش سازیهای آشکار کننده ارائه گردید. اما گرچه برداشت مسیحی از تثلیث در واقع اشتباه بود، در رابطه با روابط روحانی عملاً حقیقت داشت. این برداشت فقط در پیامدهای فلسفی و نتایج کیهانیش دچار شرمندگی شد: برای بسیاری از کسانی که از ذهنیت کیهانی برخوردارند دشوار بوده است که باور کنند دومین شخص الوهیت، دومین عضو یک تثلیث بیکران، روزگاری در یورنشیا سکنی گزید؛ و در حالی که به لحاظ روحی این امر حقیقت دارد، عملاً، این یک واقعیت نیست. آفرینندگان رستۀ میکائیل ربانیت پسر جاودان را به طور کامل در بر می&zwnj;گیرند، اما آنها شخصیت مطلق نیستند.</p>
<div class="c1">
<h4 style="direction:rtl">2- یگانگی تثلیث و تعدد الوهیت</h4></div>

<p style="direction:rtl">  یکتاپرستی به عنوان یک اعتراض فلسفی بر ضد عدم انسجام پلیتئیسم به وجود آمد. آن ابتدا از طریق سازمانهای خدایان گوناگون با تقسیم&zwnj;بندیهای فعالیتهای فوق طبیعی، سپس از طریق تمجید هنوتئیستیِ یک خدا بیش از خدایان بسیار، و سرانجام از طریق طرد همگی خدایان به جز خدای یگانه که ارزش نهایی دارد توسعه یافت.</p>
<p style="direction:rtl">  تثلیث&zwnj;گرایی ناشی از اعتراض تجربی بر ضد غیرممکن بودنِ تصور یگانگیِ یک الوهیت یکه و تنهای غیرانسانی انگاشته شده&zwnj;ای است که از نظر اهمیت جهانی بی&zwnj;ربط است. با گذشت زمان کافی، فلسفه به این تمایل می&zwnj;یابد که کیفیتهای شخصی را از مفهوم الوهیتِ یکتاپرستی خالص جدا سازد، و بدین ترتیب این ایدۀ یک خدای بی&zwnj;ربط را به مرتبت یک مطلق پانتئیستی کاهش می&zwnj;دهد. همیشه دشوار بوده است که طبیعت شخصی خدایی را که هیچ روابط برابر شخصی با موجودات شخصی دیگر و هم&zwnj;رتبه ندارد فهمید. شخصیت در الوهیت طلب می&zwnj;کند که چنین الوهیتی در رابطه با الوهیت دیگر و برابر شخصی وجود داشته باشد.</p>
<p style="direction:rtl">  از طریق شناخت مفهوم تثلیث ذهن انسان می&zwnj;تواند امید داشته باشد که چیزی از روابط متقابل عشق و قانون را در آفرینشهای زمان و فضا درک کند. انسان از طریق ایمان معنوی نسبت به مهر خداوند بینش به دست می&zwnj;آورد اما به زودی کشف می&zwnj;کند که این ایمان معنوی هیچ تأثیری روی قوانین مقرر شدۀ جهان مادی ندارد. صرف نظر از راسخ بودن اعتقاد انسان به خداوند به عنوان پدر بهشتی وی، افقهای در حال گسترش کیهانی طلب می&zwnj;کنند که او همچنین واقعیت الوهیت بهشت به عنوان قانون جهانی را به رسمیت بشناسد، که او حاکمیت تثلیث را که از بهشت به سوی بیرون گسترش می&zwnj;یابد و حتی بر جهانهای محلیِ در حال تکاملِ پسران آفریننده و دختران آفرینشگرِ سه شخص جاودان سایه افکنده است تشخیص دهد. اتحاد الوهیت این سه شخص <em>قطعاً</em> واقعیت و حقیقت و تقسیم ناپذیریِ جاودان تثلیث بهشت است.</p>
<p style="direction:rtl">  و همین تثلیث بهشت یک وجود واقعی است &mdash; نه یک شخصیت، بلکه به هر حال یک واقعیت راستین و مطلق؛ نه یک شخصیت، بلکه به هر حال سازگار با شخصیتهای همزیست &mdash; شخصیتهای پدر، پسر، و روح. تثلیث یک واقعیتِ الوهیتِ ابرجمعی است که از پیوند سه الوهیت بهشت منتج شده است. کیفیتها، ویژگیها، و کارکردهای تثلیث جمع سادۀ ویژگیهای سه الوهیت بهشت نیستند؛ کارکردهای تثلیث چیزی بی&zwnj;همتا و آغازین هستند، و از تحلیل ویژگیهای پدر، پسر، و روح به طور کامل قابل پیش بینی نیستند.</p>
<p style="direction:rtl">  برای مثال: استاد هنگامی که در زمین بود، به پیروانش اندرز داد که عدالت هرگز یک کنش <em>شخصی</em> نیست؛ آن همیشه یک کارکرد <em>گروهی</em> است. خدایان نیز شخصاً عدالت را اجرا نمی&zwnj;کنند. بلکه آنها عیناً این کارکرد را به صورت کامل جمعی، به صورت تثلیث بهشت، اجرا می&zwnj;کنند.</p>
<p style="direction:rtl">  درک مفهومی رابطۀ تثلیثِ پدر، پسر، و روح، ذهن بشری را برای عرضۀ بیشتر روابط مشخص سه&zwnj;گانۀ دیگر آماده می&zwnj;سازد. ممکن است دلیل تئولوژیک از طریق مفهوم تثلیث بهشت به طور کامل بسنده باشد، اما دلیل فلسفی و کیهانی، شناخت سایر ارتباطات سه&zwnj;گانۀ اولین منبع و مرکز را طلب می&zwnj;کند، آن وحدتهای سه&zwnj;گانه که بیکران در ظرفیتهای گوناگونِ غیرپدرانه که تجلی جهانی دارند در آنها کار می&zwnj;کند &mdash; روابط خداوندِ نیرو، انرژی، توانمندی، علیّت، واکنش، بالقوگی، واقعیت، گرانش، تنش، الگو، اصل، و وحدت.</p>
<div class="c1">
<h4 style="direction:rtl">3- تثلیثها و وحدتهای سه&zwnj;گانه</h4></div>

<p style="direction:rtl">  در حالی که نوع بشر گاهی اوقات فهم تثلیثِ سه شخص الوهیت را درک نموده است، انسجام طلب می&zwnj;کند که هوشمندی بشری درک کند که روابط مشخصی میان تمامی هفت مطلق وجود دارد. اما تمامی آنچه که پیرامون تثلیث بهشت صحت دارد لزوماً در رابطه با یک <em>وحدت سه&zwnj;گانه</em> حقیقت ندارد، زیرا یک وحدت سه&zwnj;گانه چیزی غیر از یک تثلیث است. یک وحدت سه&zwnj;گانه در برخی جنبه&zwnj;های کنش&zwnj;گرایانه ممکن است با یک تثلیث قابل مقایسه باشد، اما در سرشت هرگز همانند یک تثلیث نیست.</p>
<p style="direction:rtl">  انسان فانی در حال عبور کردن از میان یک عصر بزرگ افقهای در حال گسترش و مفاهیم در حال توسعه در یورنشیا است، و تکامل فلسفۀ کیهانی او باید شتاب یابد تا با بسط صحنۀ عقلانیِ اندیشۀ بشری هماهنگ شود. به تدریج که آگاهی کیهانی انسان فانی بسط می&zwnj;یابد، او ارتباط متقابل همه چیز را که در دانش مادی، فلسفۀ عقلانی، و بینش معنوی خود می&zwnj;یابد مشاهده می&zwnj;کند. باز با تمامی این اعتقاد به وحدت کیهان، انسان تنوع تمامی وجود را مشاهده می&zwnj;کند. به رغم تمامی برداشتها پیرامون تغییرناپذیری الوهیت، انسان مشاهده می&zwnj;کند که در جهانی زندگی می&zwnj;کند که حاوی تغییر مداوم و رشد تجربی است. صرف نظر از درک بقای ارزشهای معنوی، انسان باید به طور پیوسته ریاضیات و پیش ریاضیاتِ نیرو، انرژی، و توان را به حساب آورد.</p>
<p style="direction:rtl">  آکندگی جاودانِ بیکرانی باید به طریقی با رشد زمانیِ جهانهای در حال تکامل و با عدم کمال ساکنان تجربی آن سازگار باشد. پنداشت بیکرانیِ کامل باید به طریقی چنان تقسیم شود و تعدیل گردد که خرد انسان و روان مورانشیایی بتواند این مفهوم ارزش نهایی و اهمیت معنوی کننده را درک کند.</p>
<p style="direction:rtl">  در حالی که استدلال یک یگانگی یکتاپرستانۀ واقعیت کیهانی را طلب می&zwnj;کند، تجربۀ متناهی اصل مطلقهای جمعی و هماهنگی آنها در روابط کیهانی را لازم می&zwnj;دارد. بدون وجودهای همتراز هیچ احتمالی برای پدیداری تنوع روابط مطلق، هیچ شانسی برای کارکرد ناهمسانیها، تغییرپذیرها، متعادل کننده&zwnj;ها، کاهش دهندگان نیرو، تعدیل کنندگان، یا تقلیل دهندگان وجود ندارد.</p>
<p style="direction:rtl">  در این مقالات جمع واقعیت (بیکرانی) بدان صورت که وجود دارد در هفت مطلق عرضه شده است:</p>
<blockquote>
<p style="direction:rtl">  1- پدر جهانی.</p>
<p style="direction:rtl">  2- پسر جاودان.</p>
<p style="direction:rtl">  3- روح بیکران.</p>
<p style="direction:rtl">  4- جزیرۀ بهشت.</p>
<p style="direction:rtl">  5- مطلق الوهیت.</p>
<p style="direction:rtl">  6- مطلق جهانی.</p>
<p style="direction:rtl">  7- مطلق کامل.</p>
</blockquote>
<p style="direction:rtl">  اولین منبع و مرکز، که برای پسر جاودان پدر است، برای جزیرۀ بهشت نیز الگو می&zwnj;باشد. او شخصیتی است که در پسر کامل است، اما شخصیتی که در مطلق کامل بالقوه شده است. پدر انرژی است که در بهشت &ndash; هاونا آشکار شده است و در همان حال انرژی است که در مطلق کامل پنهان گشته است. بیکران به طور پیوسته در کنشهای بی&zwnj;وقفۀ عامل مشترک آشکار شده است، در حالی که در فعالیتهای جبران کننده اما پوشش یافتۀ مطلق جهانی برای ابد کار می&zwnj;کند. پدر بدین گونه با شش مطلقِ همتراز مرتبط است، و تمامی هفت تا، بدین گونه دایرۀ بیکرانی را در سرتاسر چرخه&zwnj;های بی&zwnj;پایان ابدیت در بر می&zwnj;گیرند.</p>
<p style="direction:rtl">  به نظر می&zwnj;رسد که وحدت سه&zwnj;گانۀ روابط مطلق اجتناب ناپذیر است. شخصیت در جستجوی سایر روابط شخصیتی در سطح مطلق و نیز در تمامی سطوح دیگر جاودانه می&zwnj;شود. و رابطۀ سه شخصیت بهشت نخستین وحدت سه&zwnj;گانه، پیوند شخصیتی پدر، پسر، و روح را جاودانه می&zwnj;سازد. زیرا هنگامی که این سه شخص، <em>به عنوان اشخاص</em>، برای کنش متحد به هم می&zwnj;پیوندند، از طریق آن شامل یک وحدت سه&zwnj;گانۀ حاوی وحدت کنش&zwnj;گرایانه، نه یک تثلیث، می&zwnj;شوند &mdash; یک وجود ارگانیک &mdash; اما با این وجود یک وحدت سه&zwnj;گانه، یک هم آراییِ جمعیِ سه&zwnj;گانۀ کنش&zwnj;گرایانه.</p>
<p style="direction:rtl">  تثلیث بهشت یک وحدت سه&zwnj;گانه نیست؛ این یک هم آراییِ کنش&zwnj;گرایانه نیست؛ بلکه این الوهیت تقسیم ناشده و غیرقابل تقسیم است. پدر، پسر، و روح (به عنوان اشخاص) می&zwnj;توانند با تثلیث بهشت یک رابطه را حفظ کنند، زیرا تثلیث، <em>قطعاً</em> الوهیتِ تقسیم ناشدۀ آنها است. پدر، پسر، و روح چنین رابطه&zwnj;ای شخصی با اولین وحدت سه&zwnj;گانه حفظ نمی&zwnj;کنند، زیرا این <em>دقیقاً</em> پیوند کنش&zwnj;گرایانۀ آنها به عنوان سه شخص است. آنها فقط به صورت تثلیث &mdash; به صورت الوهیت تقسیم ناشده &mdash; به طور جمعی یک رابطۀ بیرونی با وحدت سه&zwnj;گانۀ جمع شخصی&zwnj;شان را حفظ می&zwnj;کنند.</p>
<p style="direction:rtl">  بدین ترتیب تثلیث بهشت در میان روابط مطلق جایی بی&zwnj;همتا دارد؛ چندین وحدت سه&zwnj;گانۀ وجودگرایانه وجود دارد، اما فقط یک تثلیث وجودگرایانه. یک وحدت سه&zwnj;گانه یک وجود <em>نیست</em>. آن بیش از آن که ارگانیک باشد کنش&zwnj;گرایانه است. اعضای آن بیش از آن که رابطۀ شراکتی داشته باشند شریک هستند. اجزای وحدت سه&zwnj;گانه ممکن است وجودهایی باشند، اما یک وحدت سه&zwnj;گانه خود یک مشارکت است.</p>
<p style="direction:rtl">  با این وجود، یک نقطۀ تشابه میان تثلیث و وحدت سه&zwnj;گانه وجود دارد: هر دو به کارکردهایی منجر می&zwnj;شوند که چیزی غیر از جمع قابل تشخیص ویژگیهای اجزای عضو هستند. اما در حالی که آنها از یک نقطه نظر کنش&zwnj;گرایانه بدین گونه شبیه هستند، سوا از آن هیچ رابطۀ گروهی به نمایش نمی&zwnj;گذارند. آنها به صورت رابطۀ کارکرد با ساختار کمابیش مربوط هستند. اما کارکرد مشارکت وحدت سه&zwnj;گانه کارکرد ساختار تثلیث یا وجود نیست.</p>
<p style="direction:rtl">  با این وجود وحدتهای سه&zwnj;گانه واقعی هستند؛ آنها بسیار واقعی هستند. در آنها کل واقعیت کنش می&zwnj;یابد، و پدر جهانی از طریق آنها کنترل فوری و شخصی روی کارکردهای اصلی بیکرانی اِعمال می&zwnj;کند.</p>
<div class="c1">
<h4 style="direction:rtl">4- هفت وحدت سه&zwnj;گانه</h4></div>

<p style="direction:rtl">  در تلاش برای توصیف هفت وحدت سه&zwnj;گانه، توجه به این واقعیت معطوف می&zwnj;گردد که پدر جهانی عضو آغازین هر یک است. او نخستین منبع پدرانۀ جهانی، مرکز مطلق، علت آغازین، کنترل کنندۀ جهانی، انرژی دهندۀ نامحدود، وحدت آغازین، نگاهدارندۀ کامل، اولین شخص الوهیت، الگوی آغازین کیهانی، و جوهر بیکرانی هست، بوده، و همواره خواهد بود. پدر جهانی علت شخصیِ مطلقها است؛ او مطلقِ مطلقها است.</p>
<p style="direction:rtl">  می&zwnj;توان طبیعت و معنی هفت وحدت سه&zwnj;گانه را به صورت زیر نشان داد:</p>
<p style="direction:rtl">  <em>اولین وحدت سه&zwnj;گانه &mdash; وحدت سه&zwnj;گانۀ شخصی &ndash; هدفمند</em>. این گروهبندیِ سه شخصیت الوهیت است:</p>
<blockquote>
<p style="direction:rtl">  1- پدر جهانی.</p>
<p style="direction:rtl">  2- پسر جاودان.</p>
<p style="direction:rtl">  3- روح بیکران.</p>
<p style="direction:rtl">  این پیوند سه&zwnj;گانۀ مهر، بخشش، و خدمت است &mdash; مشارکت هدفمند و شخصی سه شخصیت جاودان بهشت. این مشارکت الهیِ برادرانه، دوستدار مخلوق، کنش کنندۀ پدرانه، و ترویج دهندۀ فراز است. شخصیتهای الهیِ این نخستین وحدت سه&zwnj;گانه، خدایان عطا کنندۀ شخصیت، اعطا کنندۀ روح، و اعطا کنندۀ ذهن هستند.</p>
<p style="direction:rtl">  این وحدت سه&zwnj;گانۀ حاوی ارادۀ بیکران است؛ آن در سرتاسر زمان حالِ جاودان و در تمامی جریان زمان در گذشته &ndash; حال &ndash; آینده عمل می&zwnj;کند. این رابطه بیکرانیِ اراده را به بار می&zwnj;آورد و مکانیسمهایی را فراهم می&zwnj;کند که از طریق آن الوهیت شخصی برای مخلوقاتِ کیهانِ در حال تکامل، خود - آشکار کننده می&zwnj;شود.</p>
</blockquote>
<p style="direction:rtl">  <em>دومین وحدت سه&zwnj;گانه &mdash; وحدت سه&zwnj;گانۀ نیرو &ndash; الگو</em>. چه این یک آلتیمتانِ ریز باشد، یک ستارۀ سوزان، یا یک سحابی در حال چرخش، حتی جهان مرکزی یا ابرجهانها، از کوچکترین تا بزرگترین سازمانیابیهای مادی، همیشه الگوی فیزیکی &mdash; پیکربندی کیهانی &mdash; از کارکرد این وحدت سه&zwnj;گانه سرچشمه گرفته است. این پیوند شامل اینها است:</p>
<blockquote>
<p style="direction:rtl">  1- پدر &ndash; پسر.</p>
<p style="direction:rtl">  2- جزیرۀ بهشت.</p>
<p style="direction:rtl">  3- عامل مشترک.</p>
<p style="direction:rtl">  انرژی توسط عوامل کیهانیِ سومین منبع و مرکز سازمان می&zwnj;یابد؛ انرژی از روی الگوی بهشت، مادیت&zwnj;یابیِ مطلق، شکل می&zwnj;یابد؛ اما پشت تمامی این مهار بی&zwnj;وقفه، حضور پدر &ndash; پسر وجود دارد که پیوندشان الگوی بهشت را در پدیداریِ هاونا همزمان با تولد روح بیکران، عامل مشترک، در ابتدا به کار انداخت.</p>
<p style="direction:rtl">  در تجربۀ مذهبی، مخلوقات با خدایی که محبت است تماس برقرار می&zwnj;کنند، اما این بینش معنوی هرگز نباید شناخت هوشمندانۀ واقعیت جهانیِ الگویی را که بهشت است تحت&zwnj;الشعاع قرار دهد. شخصیتهای بهشت از طریق نیروی گیرای مهر الهی پرستش آزادانۀ کلیۀ مخلوقات را جلب می&zwnj;کنند و تمامی این شخصیتهای با روح تولد یافته را به شادمانیهای آسمانیِ خدمت بی&zwnj;پایان فرزندان پایان دهندۀ خداوند رهنمون می&zwnj;شوند. دومین وحدت سه&zwnj;گانه آرشیتکت عرصۀ فضا است که این رخدادها در آن آشکار می&zwnj;شوند؛ آن الگوهای آرایش کیهانی را مشخص می&zwnj;سازد.</p>
<p style="direction:rtl">  مهر ممکن است ربانیتِ اولین وحدت سه&zwnj;گانه را تعیین ویژگی نماید، اما الگو تجلیِ کهکشانیِ دومین وحدت سه&zwnj;گانه است. آنچه که اولین وحدت سه&zwnj;گانه برای شخصیتهای در حال تکامل است، دومین وحدت سه&zwnj;گانه برای جهانهای در حال تکامل می&zwnj;باشد. الگو و شخصیت دو تجلی بزرگ کنشهای اولین منبع و مرکز هستند؛ و صرف نظر از این که چقدر ممکن است فهم آن دشوار باشد، با این وجود این حقیقت دارد که نیرو &ndash; الگو و شخصِ با محبت همان واقعیت جهانی هستند؛ جزیرۀ بهشت و پسر جاودان آشکارسازیهای هماهنگ اما متقابلِ طبیعت غیرقابل درک پدر &ndash; نیروی جهانی هستند.</p>
</blockquote>
<p style="direction:rtl">  <em>سومین وحدت سه&zwnj;گانه &mdash; وحدت سه&zwnj;گانۀ روحی &ndash; تکاملی</em>. آغاز و پایان تمامیت تجلی روحی در این رابطه نهفته است که شامل اینها است:</p>
<blockquote>
<p style="direction:rtl">  1- پدر جهانی.</p>
<p style="direction:rtl">  2- پسر &ndash; روح.</p>
<p style="direction:rtl">  3- مطلق الوهیت.</p>
<p style="direction:rtl">  از توانمندی روحی تا روح بهشت، روح تماماً در این مشارکت سه&zwnj;گانۀ جوهر خالص روحِ پدر، ارزشهای فعال روحِ پسر &ndash; روح، و پتانسیلهای نامحدود روحیِ مطلقِ الوهیت ابراز واقعی می&zwnj;یابد. پیدایشِ آغازینِ ارزشهای وجودگرایانه، تجلی کامل، و سرنوشت نهاییِ روح، در این سه&zwnj;گانگی قرار دارد.</p>
<p style="direction:rtl">  پدر پیش از روح وجود دارد؛ پسر &ndash; روح به صورت روح فعالِ آفرینشگر عمل می&zwnj;کند؛ مطلق الوهیت به صورت روح تماماً فراگیر، حتی ماورای روح، وجود دارد.</p>
</blockquote>
<p style="direction:rtl">  <em>چهارمین وحدت سه&zwnj;گانه &mdash; وحدت سه&zwnj;گانۀ بیکرانیِ انرژی</em>. در حیطۀ این وحدت سه&zwnj;گانه آغازها و پایانهای تمامی واقعیت انرژی جاودانه می&zwnj;شود، از توانمندی فضا تا مونوتا. این گروهبندی اینها را در بر می&zwnj;گیرد:</p>
<blockquote>
<p style="direction:rtl">  1- پدر &ndash; روح.</p>
<p style="direction:rtl">  2- جزیرۀ بهشت.</p>
<p style="direction:rtl">  3- مطلق کامل.</p>
<p style="direction:rtl">  بهشت مرکز فعل و انفعالاتِ نیرو &ndash; انرژیِ کیهان است &mdash; مکان جهانیِ اولین منبع و مرکز، نقطۀ کانونیِ کیهانیِ مطلق کامل، و منبع تمامی انرژی. در حیطۀ این وحدت سه&zwnj;گانه پتانسیل انرژیِ کیهان بیکران نهفته است که به گونه&zwnj;ای وجودگرایانه در آن موجود است، و جهان بزرگ و جهان بنیادین تنها بخشی از تجلیهای آن هستند.</p>
<p style="direction:rtl">  چهارمین وحدت سه&zwnj;گانه واحدهای بنیادینِ انرژی کیهانی را به طول مطلق کنترل می&zwnj;کند و آنها را به نسبت مستقیمِ نمود در الوهیتهای تجربیِ حاویِ ظرفیت زیر مطلق برای کنترل کردن و ثبات بخشیدن به کیهانِ در حال دگرگونی، از دسترسی مطلق کامل رها می&zwnj;سازد.</p>
<p style="direction:rtl">  این وحدت سه&zwnj;گانه <em>همان</em> نیرو و انرژی است. امکانات بی&zwnj;پایانِ مطلق کامل حول ابسولوتمِ جزیرۀ بهشت که فعالیتهای غیرقابل تصور سکونِ سوا از آن ایستای کامل از آنجا سرچشمه می&zwnj;یابد متمرکز شده است. و تپش پایان ناپذیر قلب مادیِ بهشتیِ کیهان بیکران در هماهنگی با الگوی غیرقابل درک و طرح غیرقابل جستجوی انرژی دهندۀ بیکران، اولین منبع و مرکز، می&zwnj;تپد.</p>
</blockquote>
<p style="direction:rtl">  <em>پنجمین وحدت سه&zwnj;گانه &mdash; وحدت سه&zwnj;گانۀ بیکرانیِ واکنش&zwnj;گر</em>. این پیوند شامل اینها است:</p>
<blockquote>
<p style="direction:rtl">  1- پدر جهانی.</p>
<p style="direction:rtl">  2- مطلق جهانی.</p>
<p style="direction:rtl">  3- مطلق کامل.</p>
<p style="direction:rtl">  این گروهبندی، جاودانگیِ تحققِ کنش&zwnj;گرایانۀ بیکرانیِ هر آنچه را که در حیطۀ قلمروهای واقعیتِ غیرالوهیت قابل واقعیت یافتن است به بار می&zwnj;آورد. این وحدت سه&zwnj;گانه ظرفیت نامحدود واکنش&zwnj;گر را نسبت به کنشهای ارادی، سببی، تنشی، و الگویی و وجودهای سایر وحدتهای سه&zwnj;گانه جلوه&zwnj;گر می&zwnj;سازد.</p>
</blockquote>
<p style="direction:rtl">  <em>ششمین وحدت سه&zwnj;گانه &mdash; وحدت سه&zwnj;گانۀ الوهیتِ مربوط به کیهان</em>. این گروهبندی شامل اینها است:</p>
<blockquote>
<p style="direction:rtl">  1- پدر جهانی.</p>
<p style="direction:rtl">  2- مطلق الوهیت.</p>
<p style="direction:rtl">  3- مطلق جهانی.</p>
<p style="direction:rtl">  این رابطۀ الوهیت در کیهان، همه جا حضوریِ الوهیت در پیوند با تعالیتِ الوهیت است. این آخرین معاضدت ربانیت در سطوح بیکرانی به سوی آن واقعیاتی است که خارج از قلمرو واقعیت الوهیت یافته نهفته است.</p>
</blockquote>
<p style="direction:rtl">  <em>هفتمین وحدت سه&zwnj;گانه &mdash; وحدت سه&zwnj;گانۀ حاوی یگانگیِ بیکران</em>. این وحدت بیکرانی است که به طور کنش&zwnj;گرایانه در زمان و ابدیت تجلی یافته است، یگانه شدنِ هماهنگ واقعیتها و بالقوگی&zwnj;ها. این گروه شامل اینها است:</p>
<blockquote>
<p style="direction:rtl">  1- پدر جهانی.</p>
<p style="direction:rtl">  2- عامل مشترک.</p>
<p style="direction:rtl">  3- مطلق جهانی.</p>
<p style="direction:rtl">  عامل مشترک جنبه&zwnj;های متنوع کنش&zwnj;گرایانۀ تمامی واقعیتِ تحقق یافته، از متناهی&zwnj;ها تا تعالی&zwnj;گرایان و تا مطلقها را در تمامی سطوح تجلی به طور سرتاسری یکپارچه می&zwnj;سازد. مطلق جهانی ناهمسانیهای ذاتی در جنبه&zwnj;های گوناگونِ تمامی واقعیت ناکامل، از بالقوگیهای نامحدودِ واقعیتِ الوهیتِ فعال ارادی و سببی تا امکانات بیکرانِ واقعیت غیرالوهیتِ ساکن و واکنشمند در قلمروهای غیرقابل درکِ مطلق کامل را به طور کامل جبران می&zwnj;سازد.</p>
<p style="direction:rtl">  همینطور که عامل مشترک و مطلق جهانی در این وحدت سه&zwnj;گانه دست به کنش می&zwnj;زنند، نسبت به حضور الوهیت و غیرالوهیت نیز به طور همسان واکنشمند هستند، همانطور که اولین منبع و مرکز نیز که در این رابطه از نظر کلیۀ مقاصد و اهداف به لحاظ نظری از من هستم غیرقابل تمیز دادن است چنین می&zwnj;باشد.</p>
</blockquote>
<p style="direction:rtl">  این برآوردهای تقریبی برای روشن ساختن مفهوم وحدتهای سه&zwnj;گانه کافی هستند. اگر شما سطح غائی وحدتهای سه&zwnj;گانه را نشناسید، نمی&zwnj;توانید هفتای اول را به طور کامل بفهمید. در حالی که ما عاقلانه نمی&zwnj;پنداریم که برای شرح مبسوط بیشتر دست به تلاش زنیم، می&zwnj;توانیم بگوییم که پانزده پیوند سه&zwnj;گانۀ اولین منبع و مرکز وجود دارد که در این مقالات هشت عدد از آنها آشکار ناشده هستند. این پیوندهای آشکار ناشده به واقعیتها، فعلیتها، و بالقوگیهایی مربوط هستند که در ورای سطح تجربی تعالیت هستند.</p>
<p style="direction:rtl">  وحدتهای سه&zwnj;گانه چرخ توازنِ کنش&zwnj;گرایانۀ بیکرانی، وحدت بی&zwnj;همتا بودنِ هفت مطلق بیکران هستند. حضور وجودگرایانۀ وحدتهای سه&zwnj;گانه است که من هستمِ پدر را قادر می&zwnj;سازد به رغم تنوع بیکرانی به صورت هفت مطلق، وحدت کنش&zwnj;گرایانۀ بیکرانی را تجربه کند. اولین منبع و مرکز، عضو یگانه&zwnj;سازِ تمامی وحدتهای سه&zwnj;گانه می&zwnj;باشد؛ در او تمامی چیزها آغازهای کامل، وجودهای جاودان، و سرنوشتهای بیکران خود را دارا می&zwnj;باشند &mdash; &rdquo; در او همه چیز قوام دارد.&ldquo;</p>
<p style="direction:rtl">  اگرچه این پیوندها نمی&zwnj;توانند بیکرانیِ من هستمِ پدر را افزایش دهند، به نظر می&zwnj;رسد آنها تجلیهای زیربیکران و زیرمطلقِ واقعیت او را میسر می&zwnj;سازند. هفت وحدت سه&zwnj;گانه، کاربرد متنوع را چند برابر می&zwnj;سازد، ژرفاهای نوینی را جاودان می&zwnj;سازد، ارزشهای جدیدی را الوهیت می&zwnj;بخشد، بالقوگیهای نوینی را نشان می&zwnj;دهد، معانی نوینی را آشکار می&zwnj;سازد؛ و تمامی این تجلیهای تنوع یافته در زمان و فضا و در کیهان جاودان در سکون فرضیِ بیکرانی آغازینِ من هستم وجود دارند.</p>
<div class="c1">
<h4 style="direction:rtl">5- سه&zwnj;گانگی&zwnj;ها</h4></div>

<p style="direction:rtl">  روابط مشخص سه&zwnj;گانۀ دیگری وجود دارند که ساختارشان غیرپدرانه است، اما آنها وحدتهای سه&zwnj;گانۀ واقعی نیستند، و همیشه از وحدتهای سه&zwnj;گانۀ پدر تمیز داده می&zwnj;شوند. آنها به طور گوناگون وحدتهای سه&zwnj;گانۀ همیار، وحدتهای سه&zwnj;گانۀ همتراز، و <em>سه&zwnj;گانگی&zwnj;ها</em> نامیده می&zwnj;شوند. آنها پیامد وجود وحدتهای سه&zwnj;گانه هستند. دوتا از این پیوندها شامل پیوندهای زیرین هستند:</p>
<blockquote>
<p style="direction:rtl">  <em>سه&zwnj;گانگی واقعیت</em>. این سه&zwnj;گانگی شامل روابط متقابل این سه واقعیت مطلق هستند:</p>
<p style="direction:rtl">  1- پسر جاودان.</p>
<p style="direction:rtl">  2- جزیرۀ بهشت.</p>
<p style="direction:rtl">  3- عامل مشترک.</p>
</blockquote>
<p style="direction:rtl">  پسر جاودان، واقعیت روحیِ مطلق است، شخصیت مطلق. جزیرۀ بهشت، واقعیت کیهانی مطلق است، الگوی مطلق. عامل مشترک، واقعیت ذهنی مطلق است، همتراز واقعیت مطلق روحی، و ترکیب وجودگرایانۀ الوهیتِ شخصیت و توان. این پیوند سه&zwnj;گانه به هماهنگی جمع کل واقعیت تحقق یافتۀ روحی، کیهانی، یا ذهنی منجر می&zwnj;شود. آن در واقعیت کامل است.</p>
<p style="direction:rtl">  <em>سه&zwnj;گانگی بالقوگی</em>. این سه&zwnj;گانگی شامل پیوند سه مطلق بالقوگی می&zwnj;باشد:</p>
<blockquote>
<p style="direction:rtl">  1- مطلق الوهیت.</p>
<p style="direction:rtl">  2- مطلق جهانی.</p>
<p style="direction:rtl">  3- مطلق کامل.</p>
</blockquote>
<p style="direction:rtl">  ذخایر بیکرانیِ تمامی واقعیت پنهانِ انرژی &mdash; روحی، ذهنی، یا کیهانی &mdash; بدین گونه متقابلاً به هم مرتبط هستند. این پیوند تلفیقِ تمامی واقعیت پنهان انرژی را به بار می&zwnj;آورد. پتانسیلِ آن بیکران است.</p>
<p style="direction:rtl">  همانطور که وحدتهای سه&zwnj;گانه عمدتاً درگیر یگانه&zwnj;سازیِ کنش&zwnj;گرایانۀ بیکرانی هستند، سه&zwnj;گانگی&zwnj;ها نیز درگیر پدیداریِ کیهانیِ الوهیتهای تجربی می&zwnj;باشند. وحدتهای سه&zwnj;گانه به طور غیرمستقیم درگیر هستند، اما سه&zwnj;گانگی&zwnj;ها به طور مستقیم درگیر می&zwnj;باشند، در الوهیتهای تجربی &mdash; متعال، غائی، و مطلق. آنها در ترکیب در حال پدیداریِ توانمندی- شخصیتیِ ایزد متعال پدیدار می&zwnj;شوند. و ایزد متعال برای مخلوقات زمانِ فضا، یک آشکارسازی یگانگیِ من هستم می&zwnj;باشد.</p>
<p style="direction:rtl">  ]عرضه شده توسط یک ملک صادق نبادان.[</p>
</body>
</html>
