<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 105 - الوهیت و واقعیت</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">&#1606;&#1587;&#1582;&#1728; &#1662;&#1740;&#1588;&#1606;&#1608;&#1740;&#1587;</span></h1>
</div>
 <div class="c1">
 <h1 style="direction:rtl">مقالۀ 105</h1>
</div>
<div class="c1">
<h4 style="direction:rtl">الوهیت و واقعیت</h4>
</div>

<p style="direction:rtl">  حتی برای رسته&zwnj;های بالای موجودات هوشمند جهان، بیکرانی فقط بخشاً قابل درک است، و نهایت واقعیت فقط به طور نسبی قابل فهم است. ذهن بشر، همینطور که در صدد بر می&zwnj;آید به راز جاودانگیِ منشأ و سرنوشت تمامی آنچه که <em>واقعی</em> نامیده می&zwnj;شود رخنه کند، می&zwnj;تواند به طور سودمند بدین گونه به مسئله برخورد کند که ابدیت &ndash; بیکرانی را به صورت یک بیضی تقریباً نامحدود تصور کند که توسط یک علت مطلق به وجود آمده است، و در سرتاسر این دایرۀ جهانیِ تنوع بی&zwnj;پایان کار می&zwnj;کند، و به طور پیوسته به دنبال یک پتانسیل مطلق و بیکرانِ سرنوشت است.</p>
<p style="direction:rtl">  هنگامی که خرد انسانی تلاش می&zwnj;کند مفهوم تمامیت واقعیت را درک کند، چنین ذهن متناهی با واقعیت نامتناهی رو به رو می&zwnj;شود؛ تمام واقعیت <em>قطعاً</em> نامتناهی است و از این رو هرگز نمی&zwnj;تواند از طریق هر ذهنی که در ظرفیت برداشت زیرنامتناهی است به طور کامل درک شود.</p>
<p style="direction:rtl">  ذهن بشر به سختی می&zwnj;تواند یک برداشت مکفی از وجودهای ابدیت شکل دهد، و بدون چنین درکی غیرممکن است که حتی برداشتهای خودمان را از تمامیت واقعیت توصیف کنیم. با این وجود، ما می&zwnj;توانیم برای ارائۀ چنین مطلبی تلاش کنیم، گر چه ما به طور کامل آگاهیم که برداشتهای ما باید در پروسۀ تغییر و تبدیلِ ترجمه برای سطح فهم ذهن انسان در معرض تحریف عمیقی قرار گیرند.</p>
<div class="c1">
<h4 style="direction:rtl">1- مفهوم فلسفیِ من هستم</h4></div>

<p style="direction:rtl">  فیلسوفان جهانها علیت مطلق آغازین در بیکرانی را به پدر جهانی نسبت می&zwnj;دهند که به عنوان بیکران، جاودان، و من هستمِ مطلق عمل می&zwnj;کند.</p>
<p style="direction:rtl">  عناصر خطرناک بسیاری در رابطه با ارائۀ این ایدۀ یک من هستمِ بیکران به خرد انسانی وجود دارد، زیرا این ایده چنان از فهم تجربیِ بشری دور است که مستلزم تحریف جدیِ معانی و سوء فهم ارزشها است. با این وجود، مفهوم فلسفیِ من هستم برای یک برخورد مبادرت شده نسبت به درک ناکامل از آغازهای مطلق و سرنوشتهای بیکران، قطعاً به موجودات متناهی یک مقیاس می&zwnj;دهد. اما در تمامی تلاشهایمان برای توضیح پیدایش و ثمره دهیِ واقعیت، اجازه دهید روشن شود که این مفهوم من هستم، در تمامی معانی و ارزشهای شخصیت مترادف با اولین شخص الوهیت، پدر جهانیِ تمامی شخصیتها است. اما این اصل من هستم در قلمروهای الوهیت نیافتۀ واقعیت جهانی آنقدر به وضوح قابل تشخیص نیست.</p>
<p style="direction:rtl">  <em>من هستم بیکران است؛ من هستم همچنین بیکرانی است</em>. از نقطه نظر ترتیب زمانی، تمامی واقعیت منشأ در من هستم بیکران دارد، که وجود تنهایش در ابدیتِ بیکران گذشته باید عالی&zwnj;ترین اصل فلسفیِ یک مخلوقِ متناهی باشد. مفهوم من هستم بر <em>بیکرانی کامل</em> دلالت دارد، واقعیت همسانِ تمامی آنچه که همواره بتواند در تمامی یک ابدیت جاودان وجود داشته باشد.</p>
<p style="direction:rtl">  من هستم به عنوان یک مفهوم وجودگرایانه نه الوهیت یافته است و نه الوهیت نیافته، نه واقعی و نه بالقوه، نه شخصی و نه غیرشخصی، نه استاتیک و نه دینامیک. هیچ قید و شرطی نمی&zwnj;تواند به بیکران اطلاق شود، به جز این که گفته شود من هستم هست. اصل فلسفیِ من هستم مفهوم یگانۀ جهان است که درکش تا اندازه&zwnj;ای از درک مطلق کامل دشوارتر است.<em></em></p>
<p style="direction:rtl">  برای ذهن متناهی باید صرفاً آغازی وجود داشته باشد، و گر چه برای واقعیت هرگز آغازی واقعی وجود نداشت، باز روابط سرچشمه&zwnj;ای مشخصی وجود دارد که واقعیت به بیکرانی جلوه می&zwnj;نماید. می&zwnj;توان وضعیت پیش واقعی، آغازین، و جاودانگی را چیزی شبیه به این پنداشت: در یک لحظۀ بی&zwnj;نهایت دور، فرضی، بعد از ابدیت، می&zwnj;توان من هستم را به صورت چیز و هیچ چیز، هر دو، تصور نمود، به صورت علت و معلول هر دو، به صورت خواست و پاسخ، هر دو. در این لحظۀ فرضیِ ابدیت هیچ گونه ناهمسانی در سرتاسر تمامی بیکرانی وجود ندارد. بیکرانی با بیکران پر شده است؛ بیکران بیکرانی را احاطه می&zwnj;کند. این لحظۀ فرضیِ ایستای ابدیت است؛ واقعی&zwnj;ها هنوز در حیطۀ پتانسیلهای خود محصور هستند، و پتانسیلها هنوز در حیطۀ بیکرانیِ من هستم پدیدار نگشته&zwnj;اند. اما حتی در این وضعیت حدسی ما باید وجود امکان ارادۀ نفس را تصور کنیم.</p>
<p style="direction:rtl">  همواره به یاد داشته باشید که درک انسان از پدر جهانی یک تجربۀ شخصی است. خداوند به عنوان پدر روحانی شما برای شما و برای تمامی انسانهای دیگر قابل درک است؛ اما <em>برداشت تجربیِ پرستش&zwnj;آمیز شما از پدر جهانی همیشه باید کمتر از فرض فلسفیِ شما از بیکرانیِ اولین منبع و مرکز، من هستم، باشد</em>. هنگامی که ما از پدر صحبت می&zwnj;کنیم، منظور ما خداوند بدان گونه که توسط مخلوقاتش، بالا و پایین هر دو، قابل فهم است می&zwnj;باشد، اما چیز بسیار بیشتری از الوهیت وجود دارد که برای مخلوقات جهان قابل فهم نیست. خداوند، پدر شما، و پدر من، آن فاز از بیکران است که ما در شخصیتهایمان به عنوان یک واقعیتِ حقیقیِ تجربی می&zwnj;بینیم، اما من هستم از تمامی آنچه که احساس می&zwnj;کنیم از اولین منبع و مرکز غیرقابل شناخت است همواره به عنوان فرضیۀ ما باقی می&zwnj;ماند. و حتی آن فرضیه احتمالاً بسیار کمتر از بیکرانیِ درک ناشده از واقعیت آغازین می&zwnj;باشد.</p>
<p style="direction:rtl">  جهان جهانها با گروههای بیشمار شخصیتهای ساکنش یک ارگانیسم عظیم و پیچیده است، اما اولین منبع و مرکز بی&zwnj;نهایت پیچیده&zwnj;تر از جهانها و شخصیتهایی است که در پاسخ به فرامین ارادی او واقعیت یافته&zwnj;اند. هنگامی که شما به واسطۀ عظمت جهان بنیادین در حیرت فرو می&zwnj;روید، درنگ کنید و این را مورد ملاحظه قرار دهید که حتی این آفرینش غیرقابل تصور نمی&zwnj;تواند بیش از یک آشکارسازی جزئی از بیکران باشد.</p>
<p style="direction:rtl">  به راستی بیکرانی دور از سطح تجربۀ درک انسان است، اما حتی در این عصر در یورنشیا برداشتهای شما از بیکرانی در حال رشد هستند، و آنها در سرتاسر دوران بی&zwnj;پایان زندگانی شما تا ابدیت آینده به رشد ادامه خواهند داد. بیکرانی کامل برای مخلوق متناهی بی&zwnj;معنی است، اما بیکرانی قادر به خود - محدودیت است و برای تمامی سطوح وجودهای جهان آمادۀ بیان واقعیت است. و صورتی که بیکران به سوی تمامی شخصیتهای جهان می&zwnj;چرخاند صورت یک پدر، پدر جهانی با محبت است.</p>
<div class="c1">
<h4 style="direction:rtl">2- من هستم به عنوان سه&zwnj;گانه و به عنوان هفتگانه</h4></div>

<p style="direction:rtl">  در بررسی پیدایش واقعیت، همواره به خاطر داشته باشید که تمامی واقعیت مطلق از ابدیت است و بدون آغازِ وجود است. ما به واسطۀ واقعیت مطلق به سه شخص وجودگرای الوهیت، جزیرۀ بهشت، و سه مطلق اشاره می&zwnj;کنیم. این هفت واقعیت به گونه&zwnj;ای همتراز جاودانه هستند، با این وجود ما در ارائۀ سرآغازهای ترتیبی آنها به موجودات بشری به زبان زمان &ndash; فضا متوسل می&zwnj;شویم.</p>
<p style="direction:rtl">  در دنبال نمودن توصیف رویداد نگارانۀ سرآغازهای واقعیت، باید یک لحظۀ تئوریک فرض شده از &rdquo;نخستین&ldquo; ابراز ارادی و &rdquo;نخستین&ldquo; واکنش پیامدی در حیطۀ من هستم وجود داشته باشد. در تلاشهایمان برای توصیف پیدایش و ایجاد واقعیت، این مرحله را می&zwnj;توان به صورت تفکیکِ خودِ <em>بیکران</em> از <em>بیکرانی</em> تصور نمود، اما پنداشت این رابطۀ دوگانه همیشه باید به یک درک سه&zwnj;گانه از طریق شناختِ زنجیرۀ جاودان <em>بیکرانی</em>، من هستم، بسط داده شود.</p>
<p style="direction:rtl">  این خود دگردیسیِ من هستم به تفکیک چندگانۀ واقعیت الوهیت یافته و واقعیت الوهیت نیافته، واقعیت بالقوه و واقعی، و واقعیتهای مشخص دیگر که به سختی می&zwnj;توانند بدین گونه طبقه&zwnj;بندی شوند منجر می&zwnj;شود. این تفکیکهای یکتاگرایانۀ تئوریکِ من هستم از طریق روابط همزمانی که از درون همان من هستم برآمده&zwnj;اند برای ابد یکپارچه شده&zwnj;اند &mdash; پیش واقعیتِ پیش بالقوه، پیش واقعی، پیش شخصی، یگانه، که از طریق بیکران در حضور اولین منبع و مرکز و به عنوان شخصیت در مهر نامحدود پدر جهانی به عنوان مطلق آشکار شده است.</p>
<p style="direction:rtl">  از طریق این دگرگونیهای درونی، من هستم مبنایی برای یک خود &ndash; رابطۀ هفتگانه را تثبیت می&zwnj;سازد. مفهوم فلسفی (زمانیِ) من هستمِ تنها و مفهوم گذرا (زمانیِ) من هستم به صورت سه&zwnj;گانه اکنون می&zwnj;تواند بسط داده شود تا من هستم را به صورت هفتگانه در بر گیرد. این طبیعت هفتگانه &mdash; یا هفت مرحله&zwnj;ای &mdash; می&zwnj;تواند به بهترین شکل در رابطه با هفت مطلق بیکرانی نشان داده شود:</p>
<blockquote>
<p style="direction:rtl">  1- <em>پدر جهانی</em>. من هستم پدرِ پسر جاودان. این رابطۀ آغازینِ شخصیتیِ واقعیتها است. شخصیت مطلق پسر واقعیت پدر بودن خداوند را مطلق می&zwnj;سازد و فرزندی بالقوۀ تمامی شخصیتها را تثبیت می&zwnj;کند. این رابطه شخصیت بیکران را تثبیت می&zwnj;کند و آشکارسازی روحی آن را در شخصیت پسر آغازین به اوج می&zwnj;رساند. این فاز من هستم حتی توسط انسانهادر سطوح روحی به طور جزئی قابل تجربه کردن است، آنهایی که ضمن این که در جسم هستند، می&zwnj;توانند پدر ما را پرستش کنند.</p>
<p style="direction:rtl">  2- <em>کنترل کنندۀ جهانی</em>. من هستم علت بهشت جاودان. این رابطۀ آغازینِ غیرشخصی از واقعیتها، رابطۀ آغازین غیرروحی است. پدر جهانی، خداوند به عنوان محبت است؛ کنترل کنندۀ جهانی، خداوند به عنوان الگو است. این رابطه پتانسیلِ شکل &mdash; نما &mdash; را تثبیت می&zwnj;کند، و الگوی اصلی رابطۀ غیرشخصی و غیرروحی را تعیین می&zwnj;سازد &mdash; الگوی اصلی که تمامی کپی&zwnj;ها از آن ساخته شده&zwnj;اند.</p>
<p style="direction:rtl">  3- <em>آفرینندۀ جهانی</em>. من هستمِ یگانه با پسر جاودان. این پیوند پدر و پسر (در حضور بهشت) چرخۀ خلاق را که در پدیداریِ شخصیت مشترک و جهان جاودان به اوج می&zwnj;رسد آغاز می&zwnj;کند. از دیدگاه انسان متناهی، سرآغازهای راستینِ واقعیت در پدیداری آفرینش هاونا در گسترۀ ابدیت نهفته است. این عمل خلاق الوهیت توسطِ و از طریقِ خدای عمل صورت می&zwnj;گیرد. او اساساً وحدت پدر &ndash; پسر است که در تمامی سطوح واقعی و برای آن تجلی یافته است. از این رو خلاقیت الهی به گونه&zwnj;ای پایدار از طریق وحدت تعیین ویژگی می&zwnj;شود، و این وحدت انعکاس بیرونیِ یگانگی مطلقِ دوگانگی پدر &ndash; پسر و سه&zwnj;گانگی پدر &ndash; پسر &ndash; روح است.</p>
<p style="direction:rtl">  4- <em>نگاهدارندۀ بیکران</em>. من هستمِ خود وابسته. این رابطۀ آغازینِ استاتیکها و پتانسیلهای واقعیت است. در این رابطه، تمامی ناکاملها و کاملها جبران می&zwnj;شوند. این فاز من هستم به بهترین نحو به عنوان مطلق جهانی فهمیده می&zwnj;شود &mdash; متحد کنندۀ مطلقهای الوهیت و کامل.</p>
<p style="direction:rtl">  5- <em>پتانسیل بیکران</em>. من هستمِ خود مشروط. این نشان بیکرانی است که گواه جاودان نسبت به خود &ndash; محدود سازیِ ارادیِ من هستم را که ابرازِ خود و خود آشکارسازی سه&zwnj;گانه به واسطۀ آن به دست آمد را با خود حمل می&zwnj;کند. این فاز من هستم معمولاً به عنوان مطلق الوهیت فهم می&zwnj;شود.</p>
<p style="direction:rtl">  6- <em>ظرفیت بیکران</em>. من هستمِ استاتیک &ndash; واکنشمند. این سرچشمۀ بی&zwnj;پایان، امکان برای تمامی بسط کیهانی آینده است. این فاز من هستم شاید به بهترین نحو به صورت حضور اَبَرجاذبۀ مطلق کامل درک شود.</p>
<p style="direction:rtl">  7- <em>یکتای جهانیِ بیکران</em>. من هستم به عنوان من هستم. این سکون یا خود &ndash; رابطۀ بیکرانی است، واقعیت جاودانِ بیکرانی &ndash; واقعیت و حقیقت جهانیِ واقعیت &ndash; بیکرانی. تا جایی که این رابطه به صورت شخصیت قابل تشخیص است، در پدر الهیِ تمامی شخصیتها، حتی شخصیتهای مطلق، به جهانها آشکار شده است. تا جایی که این رابطه به گونه&zwnj;ای غیرشخصی قابل ابراز است، به صورت انسجام مطلقِ انرژی خالص و روح خالص در پیشگاه پدر جهانی به وسیلۀ جهان مورد تماس واقع می&zwnj;شود. تا جایی که این رابطه به صورت یک مطلق قابل درک است، در آغازین بودن اولین منبع و مرکز آشکار شده است؛ ما همگی در او زندگی می&zwnj;کنیم و حرکت می&zwnj;کنیم و موجودیت خود را دارا می&zwnj;باشیم، از مخلوقات فضا تا شهروندان بهشت؛ و این امر درست به همان اندازه که در رابطه با جهان بنیادین صادق است به آلتیمتانِ بسیار کوچک نیز صدق می&zwnj;کند، و درست در رابطه با آنچه که خواهد بود، آنچه که هست، و آنچه که بوده است حقیقت دارد.</p>
</blockquote>
<div class="c1">
<h4 style="direction:rtl">3- هفت مطلق بیکرانی</h4></div>

<p style="direction:rtl">  هفت رابطۀ آغازین در حیطۀ من هستم به صورت هفت مطلق بیکرانی جاودانه می&zwnj;شوند. اما گر چه ما می&zwnj;توانیم سرآغازهای واقعیت و تمایز بیکرانی را به صورت یک داستانِ ترتیب&zwnj;وار توصیف نماییم، در واقع تمامی هفت مطلق به طور کامل و همتراز جاودان هستند. ممکن است برای اذهان انسانی ضروری باشد که سرآغازهای خود را در نظر بگیرند، اما این پنداشت همیشه باید تحت&zwnj;الشعاع این درک قرار گیرد که هفت مطلق هیچ آغازی نداشتند؛ آنها جاودان هستند و همیشه بدین گونه بوده&zwnj;اند. هفت مطلق پیش&zwnj;آوردِ واقعیت هستند. آنها در این مقالات به صورت زیرین توصیف شده&zwnj;اند:</p>
<blockquote>
<p style="direction:rtl">  1- <em>اولین منبع و مرکز</em>. اولین شخص الوهیت و الگوی آغازین غیرالوهیت، خداوند، پدر جهانی، آفریننده، کنترل کننده، و نگاهدارنده؛ محبت جهانی، روح جاودان، و انرژی بیکران؛ پتانسیل تمامی پتانسیلها و منبع تمامی واقعیات؛ ثبات تمامی استاتیکها و دینامیسم تمامی تغییرات؛ منبع الگو و پدر اشخاص. تمامی هفت مطلق به طور جمعی با بیکرانی برابرند، اما پدر جهانی خودش در واقع بیکران است.</p>
<p style="direction:rtl">  2- <em>دومین منبع و مرکز</em>. دومین شخص الوهیت، پسر جاودان و آغازین؛ واقعیتهای مطلق شخصیتِ من هستم و مبنایی برای درک &ndash; آشکارسازیِ &rdquo;شخصیت من هستم.&ldquo; هیچ شخصیتی نمی&zwnj;تواند امید داشته باشد که به پدر جهانی دست یابد مگر از طریق پسر جاودان او؛ و شخصیت نیز جدا از کنش و یاری این الگوی مطلق برای تمامی شخصیتها نمی&zwnj;تواند به سطوح روحیِ وجود دست یابد. در دومین منبع و مرکز، روح کامل است در حالی که شخصیت مطلق است.</p>
<p style="direction:rtl">  3- <em>منبع و مرکز بهشت</em>. دومین الگوی غیرالوهیت، جزیرۀ جاودان بهشت؛ مبنایی برای درک &ndash; آشکارسازی &rdquo;نیروی من هستم&ldquo; و بنیادی برای تثبیت کنترل جاذبه در سرتاسر جهانها. در رابطه با تمامی واقعیت تحقق یافته، غیرروحی، غیرشخصی، و غیرارادی، بهشت مطلقِ الگوها است. درست همانطور که انرژی روحی از طریق شخصیت مطلقِ مادر &ndash; پسر به پدر جهانی مربوط است، تمامی انرژی کیهانی نیز از طریق الگوی مطلق جزیرۀ بهشت در چنگال کنترل جاذبۀ اولین منبع و مرکز است. بهشت در فضا قرار ندارد؛ فضا در وابستگی با بهشت وجود دارد، و تداوم حرکت از طریق رابطۀ بهشت تعیین می&zwnj;شود. جزیرۀ جاودان به طور مطلق در سکون است؛ تمامی انرژیهای سازمان یافته و در حال سازمانیابیِ دیگر در حرکت جاودان هستند؛ در تمامی فضا، فقط حضور مطلق کامل در سکون است، و کامل با بهشت هماهنگ است. بهشت در کانون فضا قرار دارد، کامل بر آن سایه افکنده است، و تمامی وجود نسبی در حیطۀ این قلمرو وجود دارد.</p>
<p style="direction:rtl">  4- <em>سومین منبع و مرکز</em>. سومین شخص الوهیت، عامل مشترک؛ یکپارچه کنندۀ بیکران انرژیهای کیهانی بهشت با انرژیهای روحی پسر جاودان؛ هماهنگ کنندۀ کامل انگیزه&zwnj;های اراده و مکانیک نیرو؛ متحد کنندۀ تمامی واقعیت عملی و در حال تحقق. روح بیکران از طریق خدمات فرزندان بیشمارش بخشش پسر جاودان را آشکار می&zwnj;سازد، ضمن این که در همان حال به عنوان کنترل کنندۀ بیکران عمل می&zwnj;کند، و الگوی بهشت را به شکل انرژیهای فضا برای ابد در هم می&zwnj;آمیزد. همین عامل مشترک، این خدای عمل، بیانگر کامل طرحها و مقاصد نامحدود پدر &ndash; پسر است، ضمن این که خودش برای مخلوقات یک کیهان پهناور به عنوان منبع ذهن و اعطا کنندۀ خرد عمل می&zwnj;کند.</p>
<p style="direction:rtl">  5- <em>مطلق الوهیت</em>. امکانات علیتی، بالقوه شخصیِ واقعیت جهانی، جمع تمامی پتانسیل الوهیت. مطلق الوهیت متعادل کنندۀ هدفمندِ واقعیات کامل، مطلق، و غیرالوهیت است. مطلق الوهیت مشروط کنندۀ مطلق و مطلق کنندۀ مشروط شده، به عهده گیرندۀ سرنوشت است.</p>
<p style="direction:rtl">  6- <em>مطلق کامل</em>. استاتیک، واکنشمند، و موقتاً غیرفعال. بیکرانیِ آشکار ناشدۀ کیهانیِ من هستم؛ جمع واقعیت الوهیت نیافته و نهایت تمامی پتانسیل غیرشخصی. فضا کارکرد کامل را محدود می&zwnj;سازد، اما حضور کامل بدون حد و مرز و بیکران است. برای جهان بنیادین یک محدودۀ فرایافتی وجود دارد، اما حضور کامل بدون حد و مرز است؛ حتی بیکرانی نمی&zwnj;تواند سکون نامحدود این مطلق غیرالوهیت را به اتمام رساند.</p>
<p style="direction:rtl">  7- <em>مطلق جهانی</em>. یگانه کنندۀ الوهیت یافته و الوهیت نیافته؛ مرتبط کنندۀ مطلق و نسبی. مطلق جهانی (از آنجا که استاتیک، بالقوه، و مرتبط است) تنش میان پیوسته موجود و کامل ناشده را جبران می&zwnj;سازد.</p>
</blockquote>
<p style="direction:rtl">  هفت مطلق بیکرانی در بر گیرندۀ سرآغازهای واقعیت هستند. بدان گونه که اذهان انسانی آن را در نظر می&zwnj;گیرند، به نظر می&zwnj;رسد اولین منبع و مرکز مقدم بر تمامی مطلقها باشد. اما گر چه چنین فرضیه&zwnj;ای کمک کننده است، به واسطۀ بیکرانیِ همزیستیِ جاودان پسر، روح، سه مطلق، و جزیرۀ بهشت باطل می&zwnj;گردد.</p>
<p style="direction:rtl">  این یک <em>حقیقت</em> است که مطلقها تجلیهای من هستمِ اولین منبع و مرکز هستند؛ این یک <em>واقعیت</em> است که این مطلقها هرگز یک آغاز نداشته&zwnj;اند اما جاودانه&zwnj;های همتراز با اولین منبع و مرکز هستند. روابط مطلقها در ابدیت همیشه نمی&zwnj;تواند بدون درگیر کردن پارادوکسها در زبانِ زمان و در الگوهای مفهومیِ فضا عرضه شوند. اما صرف نظر از هر سردرگمی پیرامون منشأ هفت مطلقِ بیکرانی، این هم واقعیت و هم حقیقت است که تمامی واقعیت مبتنی بر وجود جاودان آنها و روابط ابدی آنها است.</p>
<div class="c1">
<h4 style="direction:rtl">4- یگانگی، دوگانگی، و سه&zwnj;گانگی</h4></div>

<p style="direction:rtl">  فیلسوفان جهان وجود من هستم در عرصۀ ابدیت را به عنوان منبع آغازین تمامی واقعیت می&zwnj;پندارند. و آنها به همراه آن، خود &ndash; تقسیم شدن من هستم به روابط خودیِ آغازین &mdash; هفت فاز بیکرانی &mdash; را بدیهی می&zwnj;پندارند. و همزمان با این پنداشت سومین اصل قرار دارد: پدیداری هفت مطلق بیکرانی و جاودانه شدن پیوند دوگانۀ هفت فاز من هستم و این هفت مطلق در عرصۀ ابدیت.</p>
<p style="direction:rtl">  خود &ndash; آشکارسازی من هستم بدین گونه از سکونِ خود از طریق خود &ndash; تقسیم شدن و خود &ndash; رابطه به روابط مطلق، روابط با مطلقهای خود - ناشی شده، پیش می&zwnj;رود. بدین ترتیب دوگانگی در پیوند ابدی هفت مطلق بیکرانی با بیکرانیِ هفتگانۀ فازهای خود تقسیم شدۀ خود آشکار کنندۀ من هستم موجودیت می&zwnj;یابد. این روابط دوگانه، که برای جهانها به صورت هفت مطلق جاودانه می&zwnj;شوند، بنیادهای اساسی برای تمامی واقعیت جهان را جاودان می&zwnj;سازند.</p>
<p style="direction:rtl">  گاهی اوقات گفته شده است که یگانگی موجب دوگانگی می&zwnj;شود، که دوگانگی موجب سه&zwnj;گانگی می&zwnj;شود، و این که سه&zwnj;گانگی نیای جاودان همه چیز است. در واقع سه طبقۀ بزرگ از روابط آغازین وجود دارد، و آنها از این قرارند:</p>
<blockquote>
<p style="direction:rtl">  1- <em>روابط یگانگی</em>. روابطی که در درون من هستم وجود دارند، به همان گونه که یگانگیِ آن به صورت یک تمایزِ خودِ سه&zwnj;گانه و سپس هفتگانه تصور می&zwnj;شود.</p>
<p style="direction:rtl">  2- <em>روابط دوگانگی</em>. روابطی که میان من هستم به صورت هفتگانه و هفت مطلق بیکرانی وجود دارند.</p>
<p style="direction:rtl">  3- <em>روابط سه</em>&zwnj;گانگی. اینها پیوندهای کنشمندِ هفت مطلق بیکرانی هستند.</p>
</blockquote>
<p style="direction:rtl">  روابط سه&zwnj;گانگی به دلیل اجتناب ناپذیریِ روابط متقابل مطلق ناشی از بنیادهای دوگانگی هستند. چنین روابط سه&zwnj;گانگی پتانسیل تمامی واقعیت را جاودانه می&zwnj;سازند؛ آنها در بر گیرندۀ واقعیت الوهیت یافته و الوهیت نیافته هر دو هستند.</p>
<p style="direction:rtl">  من هستم به صورت <em>یگانگی،</em> بیکرانیِ کامل است. دوگانگی&zwnj;ها <em>بنیادهای</em> واقعیت را جاودانه می&zwnj;سازند. سه&zwnj;گانگی&zwnj;ها به تحقق بیکرانی به صورت <em>کنش</em> جهانی می&zwnj;انجامند.</p>
<p style="direction:rtl">  پیش&zwnj;وجودها در هفت مطلق، وجودها می&zwnj;شوند، و وجودها در سه&zwnj;گانگی&zwnj;ها، ارتباط بنیادینِ مطلقها، کنشمند می&zwnj;شوند. و همزمان با جاودانه شدنِ سه&zwnj;گانگی&zwnj;ها صحنۀ جهان آراسته می&zwnj;شود. پتانسیلها وجود می&zwnj;شوند و واقعی&zwnj;ها حاضرند. و تمامیت ابدیت شاهد متنوع شدن انرژی کیهانی، گسترش روح بهشت، و اعطای ذهن به همراه اعطای شخصیت می&zwnj;شود، و به واسطۀ آنها تمامی این فرآمدهای الوهیت و بهشت در سطح مخلوق و به وسیلۀ تکنیکهای دیگر در سطح فوق مخلوق در تجربه یگانه می&zwnj;شوند.</p>
<div class="c1">
<h4 style="direction:rtl">5- اشاعۀ واقعیت متناهی</h4></div>

<p style="direction:rtl">  درست همانطور که تنوع یافتنِ آغازینِ من هستم باید به ارادۀ ذاتی و خود شامل شده نسبت داده شود، اشاعۀ واقعیت متناهی نیز باید به کنشهای ارادیِ الوهیت بهشت و به تنظیمات پیامدیِ سه&zwnj;گانگی&zwnj;های کنشمندانه نسبت داده شود.</p>
<p style="direction:rtl">  پیش از الوهیت یافتن متناهی، به نظر می&zwnj;رسد که تمامی تنوع یافتنِ واقعیت در سطوح مطلق به وقوع پیوست؛ اما عمل ارادی که واقعیت متناهی را اشاعه می&zwnj;دهد نشانگر یک ویژگیِ مطلق بودن است و بر پدیداریِ نسبیت&zwnj;ها دلالت دارد.</p>
<p style="direction:rtl">  در حالی که ما این داستان را به ترتیب ارائه می&zwnj;کنیم و پدیداریِ تاریخیِ متناهی را به عنوان یک فرآمد مستقیمِ مطلق توصیف می&zwnj;کنیم، باید در نظر گرفته شود که فرازگرایان هم مقدم بر همه چیز که متناهی است واقع شدند و هم در آن موفق شدند. غایتهای فرازگرا در رابطه با متناهی، هم سببی و هم کمال&zwnj;گرا هستند.</p>
<p style="direction:rtl">  امکانِ متناهی ذاتیِ بیکران است، اما دگردیسیِ امکان به احتمال و اجتناب ناپذیری باید به خواست آزادِ خود &ndash; موجودِ اولین منبع و مرکز نسبت داده شود، که تمامی روابط سه&zwnj;گانگی را فعال می&zwnj;سازد. فقط بیکرانیِ خواست پدر پیوسته چنان می&zwnj;توانست سطح مطلق وجود را تعدیل سازد که به یک غایی بی&zwnj;انجامد یا یک متناهی را خلق کند.</p>
<p style="direction:rtl">  با پدیداری واقعیت نسبی و مشروط یک دور جدیدی از واقعیت پا به عرصۀ وجود می&zwnj;گذارد &mdash; دور رشد &mdash; یک حرکت رو به پایین شکوهمند از قله&zwnj;های بیکرانی به قلمرو متناهی، که برای همیشه به سوی بهشت و الوهیت نوسان می&zwnj;کند، و همیشه در جستجوی آن سرنوشتهای والایی برمی&zwnj;آید که با یک منبع بیکرانی متناسب است.</p>
<p style="direction:rtl">  این کارهای غیرقابل تصور آغاز تاریخ جهان را نشان می&zwnj;کنند، و به وجود آمدنِ خودِ زمان را نشان می&zwnj;کنند. برای یک مخلوق، سرآغاز متناهی <em>قطعاً</em> پیدایش واقعیت است؛ بدان گونه که توسط ذهن مخلوق نگریسته می&zwnj;شود، هیچ واقعیت قابل تصوری پیش از متناهی وجود ندارد. این واقعیتِ متناهیِ به تازگی پدیدار شده در دو فاز آغازین وجود دارد:</p>
<blockquote>
<p style="direction:rtl">  1- <em>حداکثرهای اولیه</em>، واقعیت محض کامل، نوع هاوناییِ جهان و مخلوق.</p>
<p style="direction:rtl">  2- <em>حداکثرهای ثانویه</em>، واقعیت محض کامل شده، نوع ابرجهانیِ مخلوق و آفرینش.</p>
</blockquote>
<p style="direction:rtl">  بنابراین، اینها دو تجلی آغازین هستند: اساساً کامل، و به طور تکاملی کامل شده. این دو در روابط ابدی همتراز هستند، اما آنها در سرحدات زمان ظاهراً متفاوتند. یک عامل زمان برای آنچه که رشد می&zwnj;کند به معنی رشد است؛ متناهی&zwnj;های ثانویه رشد می&zwnj;کنند؛ از این رو آنهایی که در حال رشد هستند باید در زمان به صورت ناکامل پدیدار شوند. اما این تفاوتها که در این سوی بهشت بسیار مهم هستند در ابدیت وجود ندارند.</p>
<p style="direction:rtl">  ما در رابطه با کامل و کامل شده به صورت حداکثرهای اولیه و ثانویه صحبت می&zwnj;کنیم، اما باز نوع دیگری وجود دارد: روابط در حال سه&zwnj;گانگی و روابط دیگر میان اولیه&zwnj;ها و ثانویه&zwnj;ها به پدیداری <em>حداکثرهای ثالث</em> &mdash; چیزها، معانی، و ارزشهایی که نه کامل و نه کامل شده هستند، با این وجود با هر دو عامل نیایی همتراز می&zwnj;باشند.</p>
<div class="c1">
<h4 style="direction:rtl">6- پیامدهای واقعیت متناهی</h4></div>

<p style="direction:rtl">  تمامی اشاعۀ وجودهای متناهی نمایانگر یک جابجایی از پتانسیلها به واقعیتها در محدودۀ پیوندهای مطلقِ بیکرانی کنشمند می&zwnj;باشد. از میان بسیاری پیامدها نسبت به واقعیت یافتنِ خلاقِ متناهی، اینها می&zwnj;توانند ذکر شوند:</p>
<blockquote>
<p style="direction:rtl">  1- <em>واکنش الوهیت</em>، پدیداری سه سطح تعالیت تجربی: واقعیتِ تعالیت شخصی &ndash; روحی در هاونا، پتانسیل برای تعالیت شخصی &ndash; نیرومند در جهان بزرگِ آینده، و ظرفیت برای یک کارکرد ناشناختۀ ذهن تجربی که در جهان بنیادین آینده در یک سطح تعالیت عمل می&zwnj;کند.</p>
<p style="direction:rtl">  2- <em>واکنش جهان</em> شامل فعال ساختن طرحهای ساختمانی برای سطح ابرجهانیِ فضا بود، و این تکامل در سرتاسر سازمان فیزیکیِ هفت ابرجهان هنوز پیش می&zwnj;رود.</p>
<p style="direction:rtl">  3- <em>واکنش مخلوق</em> نسبت به ترویج واقعیت متناهی به پدیداری موجودات کامل در ردیف ساکنان جاودان هاونا و فرازگرایان کامل شدۀ تکاملی از هفت ابرجهان انجامید. اما برای دستیابی به کمال به صورت یک تجربۀ تکاملی (زمان &ndash; خلاق) به معنی چیزی به غیر از کمال به عنوان یک نقطۀ عزیمت است. از این رو عدم کمال در آفرینشهای تکاملی به وجود می&zwnj;آید. و این منشأ شرارت بالقوه است. عدم انطباق، ناهمگونی، و تضاد، تمامی این چیزها ذاتی رشد تکاملی هستند، از جهانهای فیزیکی تا مخلوقات شخصی.</p>
<p style="direction:rtl">  4- <em>واکنش الوهیت</em> به عدم کمال که ذاتی تأخیر زمانی تکامل است در حضور جبران کنندۀ خدای هفتگانه نشان داده می&zwnj;شود که از طریق فعالیتهای آن آنچه که در حال کامل شدن است در کامل و کامل شده هر دو ادغام شده است. این تأخیر زمانی از تکامل، که خلاقیت در زمان است، جدایی ناپذیر است. به این دلیل، و نیز دلایل دیگر، قدرت عظیم متعال مبتنی بر موفقیتهای ربانیت خدای هفتگانه می&zwnj;باشد. این تأخیر زمان از طریق رخصت دادن به شخصیتهای آفریده شده به شریک شدن با الوهیت در دستیابی به توسعۀ حداکثر، شرکت مخلوق در آفرینش الهی را میسر می&zwnj;سازد. حتی ذهن مادیِ مخلوق انسانی در دوگانه شدنِ روان فناناپذیر با تنظیم کنندۀ الهی بدین گونه شریک می&zwnj;شود. خدای هفتگانه همچنین تکنیکهای جبرانِ محدودیتهای تجربیِ کمال ذاتی و نیز جبران محدودیتهای پیش فرازیابیِ عدم کمال را فراهم می&zwnj;سازد.</p>
</blockquote>
<div class="c1">
<h4 style="direction:rtl">7- منتج شدن تعالی&zwnj;گرایان</h4></div>

<p style="direction:rtl">  تعالی&zwnj;گرایان زیرنامتناهی و زیر مطلق، اما ابرمتناهی و ابرمخلوق هستند. تعالی&zwnj;گرایان به صورت یک سطح یکپارچه کننده منتج می&zwnj;شوند که ابرارزشهای مطلقها را با ارزشهای حداکثرِ متناهی&zwnj;ها به هم مربوط می&zwnj;سازند. از دیدگاه مخلوق، آنچه که فرازگرا است به نظر می&zwnj;رسد در نتیجۀ متناهی منتج شده است؛ از دیدگاه ابدیت، در پیش&zwnj;بینیِ متناهی؛ و آنهایی وجود دارند که این را به صورت یک &rdquo;پیش پژواک&ldquo; متناهی تلقی می&zwnj;کنند.</p>
<p style="direction:rtl">  آنچه که تعالی&zwnj;گرا است لزوماً ناپیشرفت&zwnj;گرا نیست، اما از نظر متناهی ابرتکاملی است؛ و غیرتجربی هم نیست، اما آنطور که این برای مخلوقات پرمعنی است ابرتجربه است. شاید بهترین توصیف چنین پارادوکسی جهان مرکزیِ کمال باشد: این به سختی مطلق است &mdash; فقط جزیرۀ بهشت از نظر &rdquo;مادیت یافتگی&ldquo; به راستی مطلق است. این همچون هفت ابرجهان یک آفرینش متناهی تکاملی نیز نیست. هاونا جاودان است اما بدین صورت که جهانی فاقد رشد باشد، تغییرناپذیر نیست. آن توسط مخلوقاتی مورد سکنی واقع شده است (بومیان هاونا) که در واقع هیچگاه آفریده نشدند، زیرا برای ابد وجود دارند. از این رو هاونا چیزی را ترسیم می&zwnj;کند که دقیقاً متناهی یا هنوز مطلق نیست. علاوه بر آن هاونا به صورت یک حایل میان بهشت مطلق و آفرینشهای متناهی عمل می&zwnj;کند، و باز بیش از آن کارکرد تعالی&zwnj;گرایان را نشان می&zwnj;دهد. اما خود هاونا یک فرازگرا نیست &mdash; آن هاونا است.</p>
<p style="direction:rtl">  همانطور که متعال به متناهی&zwnj;ها مربوط است، غائی نیز با تعالی&zwnj;گرایان تعیین هویت می&zwnj;شود. اما گر چه ما متعال و غائی را بدین گونه مقایسه می&zwnj;کنیم، آنها با چیزی بیش از درجه تفاوت دارند؛ تفاوت همچنین یک امر کیفیت است. غائی چیزی بیش از یک ابرمتعال است که در سطح تعالی&zwnj;گرا بیان می&zwnj;شود. غائی تمامی اینها، اما بیشتر است: غائی یک منتج شدنِ واقعیات جدید الوهیت است، تعدیل فازهای جدید که پیش از آن کامل بودند.</p>
<p style="direction:rtl">  در میان آن واقعیات که با سطح تعالی&zwnj;گرا مربوط هستند اینها وجود دارند:</p>
<blockquote>
<p style="direction:rtl">  1- حضور الوهیتِ غائی.</p>
<p style="direction:rtl">  2- مفهوم جهان بنیادین.</p>
<p style="direction:rtl">  3- آرشیتکتهای جهان بنیادین.</p>
<p style="direction:rtl">  4- دو رسته از سازمان دهندگان نیروی بهشت.</p>
<p style="direction:rtl">  5- تغییر و تبدیلات مشخص در توانمندی فضا.</p>
<p style="direction:rtl">  6- ارزشهای مشخصِ روحی.</p>
<p style="direction:rtl">  7- معانی مشخصِ ذهنی.</p>
<p style="direction:rtl">  8- کیفیتها و واقعیات ابسونایت.</p>
<p style="direction:rtl">  9- قدرت مطلق، دانش مطلق، و حضور مطلق.</p>
<p style="direction:rtl">  10- فضا</p>
</blockquote>
<p style="direction:rtl">  جهانی را که ما اکنون در آن زندگی می&zwnj;کنیم می&zwnj;توان بدین گونه تصور نمود که در سطوح متناهی، فرازگرا، و مطلق وجود دارد. این عرصۀ کیهانی است که درام بی&zwnj;پایان کارکرد شخصیت و دگردیسی انرژی در آن اجرا می&zwnj;شود.</p>
<p style="direction:rtl">  و تمامی این واقعیتهای چندگانه <em>به گونه&zwnj;ای مطلق</em> توسط چندین سه&zwnj;گانگی، <em>به گونه&zwnj;ای کنشمند</em> توسط آرشیتکهای جهان بنیادن، و <em>به گونه&zwnj;ای نسبی</em> توسط هفت روح استاد، هماهنگ کنندگان زیرمتعالِ ربانیتِ خدای هفتگانهیگانه می&zwnj;شوند.</p>
<p style="direction:rtl">  خدای هفتگانه نمایانگر آشکارسازی شخصیت و ربانیتِ پدر جهانی برای مخلوقات حاوی مرتبت حداکثر و زیرحداکثر هر دو می&zwnj;باشد، اما روابط هفتگانۀ دیگری پیرامون اولین منبع و مرکز وجود دارند که به تجلی خدمت الهی معنویِ خداوند که روح است مربوط نیستند.</p>
<p style="direction:rtl">  در ابدیتِ گذشته، نیروهای مطلقها، ارواح الوهیتها، و شخصیتهای خدایان در واکنش به خواست خودِ آغازینِ خود موجودِ خواستِ خود به حرکت در آمدند. در این عصر جهان ما همگی نظاره&zwnj;گر پیامدهای حیرت&zwnj;انگیز چشم&zwnj;انداز پهناور کیهانیِ تجلیهای زیرمطلقِ پتانسیلهای نامحدودِ تمامی این واقعیتها هستیم. و در مجموع ممکن است که تنوع یافتنِ مداومِ واقعیتِ آغازینِ اولین منبع و مرکز در سرتاسر اعصار گوناگون، به گونه&zwnj;ای ممتد، به سوی ادوار دور دست و غیرقابل درک بیکرانیِ مطلق به جلو و به سوی بیرون پیش رود.</p>
<p style="direction:rtl">  ]عرضه شده توسط یک ملک صادق نبادان.[</p>
</body>
</html>
