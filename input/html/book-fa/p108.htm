<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 108 - مأموریت و خدمت روحانی تنظیم کنندگان فکر</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">&#1606;&#1587;&#1582;&#1728; &#1662;&#1740;&#1588;&#1606;&#1608;&#1740;&#1587;</span></h1>
</div>
 <div class="c1">
 <h1 style="direction:rtl">مقالۀ 108</h1>
</div>
<div class="c1">
<h4 style="direction:rtl">مأموریت و خدمت روحانی تنظیم کنندگان فکر</h4>
</div>

<p style="direction:rtl">  مأموریت تنظیم کنندگان فکر برای نژادهای بشری این است که برای مخلوقات فانی زمان و فضا پدر جهانی را نمایندگی کنند، و به مثابه او باشند؛ این کار بنیادین هدایای الهی است. مأموریت آنان همچنین حاوی ارتقاءِ اذهان انسانی و دگرگونی روانهای فناناپذیر انسانها تا مرز فرازهای الهی و سطوح معنویِ کمال بهشتی است. و بدین ترتیب در تجربۀ دگرسان نمودن طبیعت بشریِ مخلوق دنیوی به طبیعت الهیِ پایان دهندۀ جاودان، تنظیم کنندگان یک نوع بی&zwnj;نظیر موجود را به وجود می&zwnj;آورند، موجودی که در بر گیرندۀ یگانگی جاودانۀ تنظیم کنندۀ کامل و مخلوق کمال یافته، که نسخه برداری از آن با هر تکنیک دیگر جهان غیرممکن است، می&zwnj;باشد.</p>
<p style="direction:rtl">  هیچ چیز در تمامی جهان نمی&zwnj;تواند جانشین واقعیت تجربه در سطوح غیروجودگرایانه باشد. خدای بیکران، همچون همیشه سرشار و کامل است، و به طور بی&zwnj;نهایت شامل تمامی چیزها به جز شرارت و تجربۀ مخلوق است. خداوند نمی&zwnj;تواند کار خطا انجام دهد؛ او خطاناپذیر است. خداوند نمی&zwnj;تواند آنچه را که شخصاً هرگز تجربه نکرده است به طور تجربی بداند؛ پیش آگاهی خداوند وجود گرایانه است. از این رو روح پدر از بهشت فرود می&zwnj;آید تا به همراه انسانهای متناهی در هر تجربۀ با حسن نیت دوران فرازگرایانۀ زندگی شرکت کند؛ تنها با چنین روشی است که خدای وجودگرا به طور حقیقی و در واقع می&zwnj;تواند پدر تجربی انسان شود. بیکرانیِ خدای جاودانه شامل پتانسیل تجربۀ متناهی است که در خدمت روحانی اجزای تنظیم کننده که در واقع در تجارب فراز و نشیب زندگی موجودات بشری سهیم هستند به راستی واقعی می&zwnj;شود.</p>
<div class="c1">
<h4 style="direction:rtl">1- انتخاب و مأموریت</h4></div>

<p style="direction:rtl">  هنگامی که تنظیم کنندگان برای خدمت به انسان از دیوینینگتون اعزام می&zwnj;شوند، در عطیۀ ربانیت وجودگرا یکسان هستند، اما متناسب با تماس پیشین با مخلوقات تکاملی در کیفیتهای تجربی تفاوت دارند. ما نمی&zwnj;توانیم مبنای مأموریت تنظیم کننده را توضیح دهیم، اما حدس می&zwnj;زنیم که این هدایای الهی مطابق یک سیاست خردمندانه و مؤثرِ شایستگی جاودانِ انطباق برای شخصیتِ مورد سکنی واقع شده عطا می&zwnj;شوند. ما مشاهده می&zwnj;کنیم که تنظیم کنندۀ باتجربه&zwnj;تر اغلب در نوع والاترِ ذهن بشری ساکن است؛ از این رو میراث بشری باید یک عامل قابل ملاحظه در تعیین انتخاب و مأموریت باشد.</p>
<p style="direction:rtl">  اگر چه ما به طور قطع نمی&zwnj;دانیم، قویاً باور داریم که تمامی تنظیم کنندگان فکر داوطلب هستند. اما آنها همواره پیش از داوطلب شدن، اطلاعات کامل پیرامون کاندیدای سکونت را در اختیار دارند. پیش&zwnj;نویس سرافیِ نیاکان و الگوهای پیش&zwnj;بینی شدۀ نحوۀ زندگی از طریق تکنیک بازتاب که از پایتختهای جهانهای محلی به ستادهای مرکزی ابرجهانها به سوی داخل امتداد می&zwnj;یابد از راه بهشت به سپاه ذخیرۀ تنظیم کنندگان در دیوینینگتون انتقال می&zwnj;یابد. این پیش&zwnj;بینی نه تنها سوابق ارثی کاندیدای انسانی بلکه همچنین تخمین عطیۀ محتمل عقلانی و ظرفیت معنوی را در بر می&zwnj;گیرد. بدین ترتیب تنظیم کنندگان داوطلب سکونت در اذهانی می&zwnj;شوند که از طبیعت درونی آنها به طور کامل آگاهی یافته&zwnj;اند.</p>
<p style="direction:rtl">  تنظیم کنندۀ داوطلب به طور ویژه به سه کیفیت کاندیدای بشری علاقمند است:</p>
<blockquote>
<p style="direction:rtl">  1- <em>ظرفیت عقلانی</em>. آیا ذهن نرمال است؟ پتانسیل عقلانی، ظرفیت هوشمندی، چیست؟ آیا فرد می&zwnj;تواند به یک مخلوق ارادی با حسن نیت تکامل یابد؟ آیا خرد فرصت کارکرد می&zwnj;یابد؟</p>
<p style="direction:rtl">  2- <em>بینش معنوی</em>. چشم&zwnj;اندازهای تکاملی در حرمت گذاردن، تولد و رشد طبیعت مذهبی. پتانسیل روان، ظرفیت محتمل پذیرش معنوی، چیست؟</p>
<p style="direction:rtl">  3- <em>ترکیب توانمندیهای عقلانی و معنوی</em>. درجه&zwnj;ای که به واسطۀ آن این دو عطیه احتمالاً بتوانند مرتبط و ترکیب شوند، طوری که توانمندی کاراکتر بشری را ایجاد نمایند و به تکامل مشخص یک روان فناناپذیر که از ارزش بقا برخوردار باشد کمک کنند.</p>
</blockquote>
<p style="direction:rtl">  اعتقاد ما بر این است که ناصحان، با این واقعیتهای پیش رو، آزادانه برای مأموریت داوطلب می&zwnj;شوند. احتمالاً بیش از یک تنظیم کننده داوطلب می&zwnj;شود؛ شاید رسته&zwnj;های سرپرست شخصیت یافته از میان این گروه از تنظیم کنندگان داوطلب بهترین فردی را که برای کار معنویت بخشی و جاودانه ساختن شخصیت کاندیدای انسانی مناسب است انتخاب می&zwnj;نمایند. (جنسیت مخلوق در انتساب و خدمت تنظیم کنندگان مورد ملاحظه واقع نمی&zwnj;شود.)</p>
<p style="direction:rtl">  گمان می&zwnj;رود که زمان کوتاه بین داوطلب شدن و اعزام واقعی تنظیم کننده در مدارس ناصحان شخصیت یافته در دیوینینگتون صرف می&zwnj;شود. در آنجا یک الگوی کاری از ذهنِ در حال انتظار بشری برای آموزش تنظیم کنندۀ مأمور در مؤثرترین طرحها برای نزدیکی به شخصیت و معنویت سازی ذهن به کار گرفته می&zwnj;شود. این مدل ذهنی از طریق ترکیبی از اطلاعاتی که به وسیلۀ سرویس بازتاب ابرجهان فراهم شده فرمولبندی می&zwnj;شود. حداقل این درک ماست، اعتقادی که ما در نتیجۀ سر هم کردن اطلاعاتی که به وسیلۀ تماس با بسیاری از تنظیم کنندگان شخصیت یافته طی دوران طولانی کاریِ پیام آوران منفرد در جهان به دست آمده است به آن رسیده&zwnj;ایم.</p>
<p style="direction:rtl">  در واقع هنگامی که تنظیم کنندگان به یکباره از دیوینینگتون اعزام می&zwnj;شوند، عملاً هیچ زمانی بین آن لحظه و ساعت ظهورشان در اذهان افراد انتخابی&zwnj;شان نمی&zwnj;گذرد. مدت زمان متوسط عبور یک تنظیم کننده از دیوینینگتون تا یورنشیا 117 ساعت، 42 دقیقه، و 7 ثانیه است. عملاً تمامی این زمان با ثبت نام در یوورسا اشغال می&zwnj;شود.</p>
<div class="c1">
<h4 style="direction:rtl">2- پیش شرطهای سکونت تنظیم کننده</h4></div>

<p style="direction:rtl">  اگر چه به محض رله شدن پیش&zwnj;بینیهای شخصیتی به دیوینینگتون تنظیم کنندگان برای خدمت داوطلب می&zwnj;شوند، در واقع آنها به کار گمارده نمی&zwnj;شوند تا این که افراد بشری اولین تصمیم اخلاقی شخصیتی خود را بگیرند. اولین انتخاب اخلاقی فرزند بشری به طور اتوماتیک به یاور هفتم ذهن خاطر نشان می&zwnj;شود و از طریق روح آفرینشگر جهان محلی، روی مدار جهانی جاذبۀ ذهنی عامل مشترک در حضور روح استاد حوزۀ اختیار ابرجهان مربوطه که بلافاصله این خبر را به دیوینینگتون مخابره می&zwnj;کند فوراً ثبت می&zwnj;شود. تنظیم کنندگان به طور متوسط درست پیش از ششمین روز تولد به افراد بشری خود در یورنشیا می&zwnj;رسند. در نسل کنونی این زمان به پنج سال، ده ماه، و چهار روز بالغ می&zwnj;شود؛ یعنی در دو هزار و صد و سی و چهارمین روز حیات زمینی.<sup></sup></p>
<p style="direction:rtl">  تنظیم کنندگان نمی&zwnj;توانند به ذهن بشری تهاجم کنند تا این که آن به روال معمول توسط خدمت سکنی&zwnj;گزینِ ارواح یاور ذهن آماده شده و در مدار روح&zwnj;القدس قرار گیرد. و این کار نیازمند کارکرد هماهنگ کلیۀ هفت یاور می&zwnj;باشد که بدین ترتیب شایستگی ذهن بشری را برای دریافت یک تنظیم کننده تأیید کنند. ذهن مخلوق باید از طریق نمایش توان انتخاب میان ارزشهای در حال ظهور نیک و شریرانه &mdash; انتخاب اخلاقی &mdash; میل به پرستش را به نمایش گذارد و کارکرد خرد را نشان دهد.</p>
<p style="direction:rtl">  بدین ترتیب صحنه برای ذهن بشری به منظور دریافت تنظیم کنندگان فراهم می&zwnj;شود، اما به عنوان یک قاعدۀ کلی آنها برای اقامت در چنین اذهانی فوراً ظاهر نمی&zwnj;شوند، به جز در آن کراتی که روح حقیقت به عنوان یک هماهنگ کنندۀ روحانیِ این خدمات گوناگون روحی عمل می&zwnj;کند. اگر این روح پسران اعطایی حاضر باشد، در لحظه&zwnj;ای که هفتمین روح یاور ذهن شروع به کار می&zwnj;کند و به روح مادر جهانی علامت می&zwnj;دهد که به طور بالقوه به هماهنگی با شش یاور مربوطۀ خدمت روحانی پیشین برای چنین خرد انسانی دست یافته است، تنظیم کنندگان بلادرنگ می&zwnj;آیند. از این رو تنظیم کنندگان الهی به کلیۀ اذهان نرمال حاوی وضعیت اخلاقی در یورنشیا از روز پنطیکاست به طور سراسری اعطا شده&zwnj;اند.</p>
<p style="direction:rtl">  تنظیم کنندگان حتی با ذهنی که از عطیۀ روح حقیقت برخوردار است نمی&zwnj;توانند پیش از پدیداری تصمیم اخلاقی به طور اختیاری به خرد انسانی تهاجم کنند. اما هنگامی که چنین تصمیم اخلاقی گرفته شد، این کمک کنندۀ روحی مستقیماً از دیوینینگتون مسئولیت را به عهده می&zwnj;گیرد. هیچ واسطه یا مرجع مداخله کننده دیگر یا قدرتی که بین تنظیم کنندگان الهی و تابعین بشری آنها عمل کند وجود ندارد؛ خداوند و انسان به طور مستقیم به هم مرتبطند.</p>
<p style="direction:rtl">  پیش از ایام ریختن روح حقیقت روی ساکنان یک کرۀ تکاملی، به نظر می&zwnj;رسد اعطای تنظیم کنندگان با بسیاری تأثیرات روحی و برخوردهای شخصیتی تعیین می&zwnj;شود. ما قوانین حاکم بر چنین اعطاهایی را به طور کامل درک نمی&zwnj;کنیم؛ ما نمی&zwnj;فهمیم رها ساختنِ تنظیم کنندگانی را که برای سکونت در چنین اذهان در حال تکامل داوطلب شده&zwnj;اند دقیقاً چه چیز تعیین می&zwnj;کند. اما ما تأثیرات و شرایط بیشماری را مشاهده می&zwnj;کنیم که به نظر می&zwnj;رسد با ورود تنظیم کنندگان در چنین اذهانی پیش از اعطای روح حقیقت مربوط هستند، و آنها عبارتند از:</p>
<blockquote>
<p style="direction:rtl">  1- گماردن فرشتگان سراف محافظ شخصی. اگر یک انسان سابقاً توسط یک تنظیم کننده مورد سکنی واقع نشده است، گماردن یک محافظ شخصی تنظیم کننده را فوراً به ارمغان می&zwnj;آورد. میان کارکرد تنظیم کنندگان و کارکرد فرشتگان سراف محافظ شخصی یک رابطۀ بسیار قطعی اما ناشناخته وجود دارد.</p>
<p style="direction:rtl">  2- دستیابی به سومین دایرۀ پیشرفت عقلانی و کمال معنوی. من مشاهده کرده&zwnj;ام که به دنبال فتح سومین دایره حتی پیش از آن که چنین دستاوردی بتواند به آگاهی شخصیتهای جهان محلی که درگیر چنین اموری هستند برسد، تنظیم کنندگان به اذهان انسانی وارد می&zwnj;شوند.</p>
<p style="direction:rtl">  3- به دنبال یک تصمیم&zwnj;گیری عالیِ حاوی اهمیت غیرمعمول معنوی. چنین رفتار بشری در یک بحران شخصی سیاره&zwnj;ای معمولاً ورود فوری تنظیم کنندۀ در حال انتظار را به همراه دارد.</p>
<p style="direction:rtl">  4- روح برادری. صرف نظر از دستیابی به دایره&zwnj;های روانی و انتساب محافظان شخصی &mdash; در شرایط فقدان هر چیزی که به یک تصمیم در بحران مشابهت داشته باشد &mdash; هنگامی که یک انسان در حال تکامل لبریز از دوست داشتن همنوعان خود می&zwnj;شود و وقف خدمت غیرخودخواهانه به برادران خود در جسم می&zwnj;گردد، تنظیم کنندۀ در حال انتظار به طور حتم فرود می&zwnj;آید تا در ذهن چنین خادم انسانی سکنی گزیند.</p>
<p style="direction:rtl">  5- اعلام قصد انجام دادن خواست خداوند. ما مشاهده می&zwnj;کنیم که بسیاری از انسانها در کرات فضا ممکن است ظاهراً برای دریافت تنظیم کنندگان آماده باشند، و با این وجود ناصحان ظاهر نمی&zwnj;شوند. همینطور که این مخلوقات به زندگی روزمرۀ خویش مشغولند ما به تماشای آنها ادامه می&zwnj;دهیم، و آنها به زودی به آرامی، تقریباً به طور ناخودآگاه، تصمیم می&zwnj;گیرند پیگیری انجام خواست پدر آسمانی را آغاز کنند. و سپس ما اعزام فوری تنظیم کنندگان فکر را مشاهده می&zwnj;کنیم.</p>
<p style="direction:rtl">  6- تأثیر ایزد متعال. در کراتی که تنظیم کنندگان با روانهای در حال تکامل ساکنان انسانی پیوند نمی&zwnj;یابند، ما مشاهده می&zwnj;کنیم که تنظیم کنندگان گاهی اوقات در پاسخ به تأثیراتی که به کلی فراتر از درک ماست اعطا می&zwnj;شوند. ما حدس می&zwnj;زنیم که چنین اعطاهایی به وسیلۀ یک عمل واکنشیِ کیهانی که منشأ در ایزد متعال دارد تعیین می&zwnj;شوند. ما علت این را که چرا این تنظیم کنندگان نمی&zwnj;توانند با این انواع مشخص اذهان در حال تکامل انسانی پیوند یابند یا چنین نمی&zwnj;کنند، نمی&zwnj;دانیم. چنین کارکردهایی هرگز برای ما آشکار نشده&zwnj;اند.</p>
</blockquote>
<div class="c1">
<h4 style="direction:rtl">3- سازماندهی و مدیریت</h4></div>

<p style="direction:rtl">  تا جایی که ما می&zwnj;دانیم، تنظیم کنندگان به صورت یک واحد کاری مستقل در جهان جهانها سازماندهی شده&zwnj;اند و ظاهراً به طور مستقیم از دیوینینگتون تحت سرپرستی قرار دارند. آنها در سرتاسر هفت ابرجهان یکنواخت هستند، و تمامی جهانهای محلی توسط انواع یکسانِ ناصحان اسرارآمیز مورد خدمت واقع می&zwnj;شوند. ما بر مبنای مشاهده می&zwnj;دانیم که زنجیرۀ بیشماری از تنظیم کنندگان وجود دارند که درگیر یک سازمان ترتیبی که به نژادها، طی اعطاها، و به کرات، سیستمها، و جهانها تعمیم می&zwnj;یابد می&zwnj;شوند. با این وجود دنبال نمودن این هدایای الهی بسیار دشوار است زیرا آنها در سرتاسر جهان بزرگ به صورت تناوبی عمل می&zwnj;کنند.</p>
<p style="direction:rtl">  آمار تنظیم کنندگان (خارج از دیوینینگتون) تنها در ستاد مرکزی هفت ابرجهان کامل است. تعداد و رستۀ هر تنظیم کننده که در هر مخلوق در حال صعود ساکن است توسط مسئولین بهشت به ستاد مرکزی ابرجهان گزارش می&zwnj;شود، و از آنجا به اطلاع ستاد مرکزی جهان محلی مربوطه می&zwnj;رسد و به سیارۀ مشخص دست اندر کار منتقل می&zwnj;شود. اما اسناد جهان محلی تعداد کامل تنظیم کنندگان فکر را فاش نمی&zwnj;سازند. اسناد نبادان تنها شامل شمارۀ مأموریت جهان محلی، آنطور که توسط نمایندگان قدمای ایامها تعیین شده&zwnj;اند، می&zwnj;شوند. اهمیت واقعی شمارۀ کامل تنظیم کننده فقط در دیوینینگتون شناخته شده است.</p>
<p style="direction:rtl">  افراد بشری اغلب توسط شماره&zwnj;های تنظیم کنندگانشان شناخته می&zwnj;شوند. انسانها تا بعد از پیوند با تنظیم کننده نامهای واقعی جهانی دریافت نمی&zwnj;کنند، پیوندی که از طریق اعطای نام جدید به مخلوق جدید توسط محافظ سرنوشت اعلام می&zwnj;شود.</p>
<p style="direction:rtl">  اگر چه ما آمار تنظیم کنندگان فکر را در اُروانتان داریم، و گر چه مطلقاً هیچ مرجعیتی روی آنها یا هیچ ارتباط اداری با آنها نداریم، قویاً باور داریم که یک ارتباط اداری بسیار نزدیک میان تک تک کرات جهانهای محلی و منزلگاه مرکزی هدایای الهی در دیوینینگتون وجود دارد. ما می&zwnj;دانیم که به دنبال ظهور یک پسر اعطایی بهشت، به یک کرۀ تکاملی یک تنظیم کنندۀ شخصیت یافته به عنوان سرپرست سیاره&zwnj;ای تنظیم کنندگان تخصیص می&zwnj;یابد.</p>
<p style="direction:rtl">  جالب است خاطر نشان شود که بازرسان جهان محلی، هنگامی که یک بازرسی سیاره&zwnj;ای را انجام می&zwnj;دهند، درست در هنگام تحویل مسئولیت به رئیسان سرافیمها و به رهبران رسته&zwnj;های دیگری از موجودات که به دولت یک کرۀ در حال تکامل وصل هستند، همیشه رئیس سیاره&zwnj;ایِ تنظیم کنندگان فکر را مخاطب قرار می&zwnj;دهند. زمانی نه چندان دور، یورنشیا توسط تابامنشیا، سرپرست عالی مقام کلیۀ سیارات حیات آزمایشی در جهان نبادان، تحت چنین بازرسی دوره&zwnj;ای قرار گرفت. و اسناد نشان می&zwnj;دهند که علاوه بر اندرزها و ادعانامه&zwnj;های او که به رئیسان گوناگون شخصیتهای فوق بشری تحویل داده شد، او همچنین آنطور که در زیر آمده از رئیس تنظیم کنندگان تقدیر نمود. ما به طور یقین نمی&zwnj;دانیم که آیا این تنظیم کننده در سیاره استقرار داشت، یا در سلوینگتون، یوورسا، و یا دیوینینگتون، اما او گفت:</p>
<p style="direction:rtl">  &rdquo;اکنون من به عنوان کسی که در موضع مسئولیت موقت سری آزمایشی سیاره&zwnj;ای قرار گرفته است نزد شما عالی مقامان می&zwnj;آیم که بسیار از من بالاترید؛ و من می&zwnj;آیم تا قدردانی و احترام عمیق خود را برای این گروه ارجمندِ خادمان آسمانی، ناصحان اسرارآمیز، که برای خدمت در این کرۀ غیرطبیعی داوطلب شده&zwnj;اند، ابراز دارم. صرف نظر از این که بحرانها چقدر طاقت&zwnj;فرسا باشند، شما هرگز دچار تزلزل نمی&zwnj;شوید. در اسناد نبادان یا در پیشگاه کمیسیونهای اُروانتان هرگز کیفر خواستی برای یک تنظیم کنندۀ الهی عرضه نشده است. شما نسبت به اعتمادی که به شما صورت گرفته صادق بوده&zwnj;اید؛ شما به گونه&zwnj;ای الهی وفادار بوده&zwnj;اید. شما کمک کرده&zwnj;اید که اشتباهات رفع شوند و کاستیهای کلیۀ کسانی که در این سیارۀ سردرگم زحمت می&zwnj;کشند جبران شوند. شما موجودات شگفت&zwnj;انگیزی هستید، محافظان نیکیها در روانهای این قلمرو عقب مانده. من به شما ادای احترام می&zwnj;کنم، حتی در حالی که شما به عنوان خادمان داوطلب ظاهراً در حوزۀ مسئولیت من قرار دارید. من با فروتنی به پاس جانفشانی بدیع شما، خدمت خردمندانۀ شما، و از خود گذشتگی بی&zwnj;طرفانۀ شما، در برابرتان سر تعظیم فرود می&zwnj;آورم. شما شایستۀ نام خادمان خداگونۀ ساکنان انسانیِ این کرۀ دچار نزاع، محزون، و مبتلا به بیماری هستید. من شما را گرامی می&zwnj;دارم! من شما را ستایش می&zwnj;کنم.&ldquo;</p>
<p style="direction:rtl">  در نتیجۀ بسیاری خطوط مطرح شده در شواهد و مدارک، ما باور داریم که تنظیم کنندگان کاملاً سازمان یافته&zwnj;اند، و این که یک مدیریت عمیقاً هوشمند و مؤثر هدایت کننده از این هدایای الهی از یک منبع بسیار دور و مرکزی، احتمالاً دیوینینگتون، وجود دارد. ما می&zwnj;دانیم که آنها از دیوینینگتون به کرات می&zwnj;آیند، و بدون شک پس از مرگ افراد تابعشان به آنجا باز می&zwnj;گردند.</p>
<p style="direction:rtl">  کشف مکانیسمهای مدیریت در میان رسته&zwnj;های بالاتر روحی به حد فزاینده دشوار است. شخصیتهای رستۀ من، ضمن این که درگیر اجرای وظایف مشخص ما هستند، بدون شک به طور ناخودآگاه با گروههای بیشمار شخصی و غیرشخصی دیگر زیر الوهیت که متحداً به عنوان مرتبطین جهان پهناور عمل می&zwnj;کنند مشارکت دارند. ما گمان می&zwnj;کنیم که ما بدین گونه خدمت می&zwnj;کنیم زیرا ما تنها گروه مخلوقات شخصیت یافته (جدا از تنظیم کنندگان شخصیت یافته) هستیم که به طور یکنواخت از حضور رسته&zwnj;های بیشمار موجودات پیش شخصی آگاه هستیم.</p>
<p style="direction:rtl">  ما از حضور تنظیم کنندگان که قطعات الوهیت پیش شخصیِ اولین منبع و مرکز هستند آگاه هستیم. ما حضور ارواح الهام یافتۀ تثلیث را که جلوه&zwnj;های فوق شخصی تثلیث بهشت هستند حس می&zwnj;کنیم. ما به همین ترتیب حضور روحی برخی رسته&zwnj;های آشکار نشده&zwnj;ای را که از پسر جاودان و روح بیکران سرچشمه یافته&zwnj;اند یقیناً شناسایی می&zwnj;کنیم. و باز ما نسبت به موجودات دیگری که برای شما آشکار نشده است به طور کامل فاقد واکنش نیستیم.</p>
<p style="direction:rtl">  ملک صادقهای نبادان آموزش می&zwnj;دهند که پیام&zwnj;آوران منفرد، همینطور که در الوهیت در حال بسط ایزد متعالِ تکاملی ثبت می&zwnj;شوند، هماهنگ کنندگان شخصیتی این تأثیرات گوناگون هستند. بسیار محتمل است که ما در یگانگی تجربی بسیاری از پدیده&zwnj;های توضیح داده نشدۀ زمان شرکت داشته باشیم، اما ما به طور آگاهانه از چنین کارکردی مطمئن نیستیم.</p>
<div class="c1">
<h4 style="direction:rtl">4- رابطه با تأثیرات روحی دیگر</h4></div>

<p style="direction:rtl">  تنظیم کنندگان گذشته از هماهنگی ممکن با قطعات دیگر الوهیت، در گسترۀ فعالیتشان در ذهن انسانی کاملاً تنها هستند. ناصحان اسرارآمیز با بیانی شیوا از این واقعیت سخن می&zwnj;گویند که گر چه پدر ظاهراً ممکن است از اِعمال تمامی قدرت و اتوریتۀ مستقیم شخصی در سراسر جهان بزرگ چشم پوشی کرده باشد، به رغم این عملِ چشم پوشی از سوی فرزندان متعالی آفرینشگر الوهیتهای بهشت، پدر قطعاً حق چالش ناپذیر حضور در اذهان و روانهای مخلوقات در حال تکاملش را، تا حدی که بتواند با چنین عملی تمامی مخلوقات آفرینش را با هماهنگی با جاذبۀ روحی پسران بهشت به سوی خود جلب کند، برای خود حفظ کرده است. پسر اعطایی بهشتی شما هنگامی که هنوز در یورنشیا بود گفت: &rdquo;اگر من به آسمان عروج کنم، تمامی انسانها را به سوی خود جلب خواهم کرد.&ldquo; ما این قدرت روحی کششی پسران بهشت و همیاران آفرینشگر آنها را می&zwnj;شناسیم و می&zwnj;فهمیم، اما ما روشهای کارکرد پدر تماماً خردمند را در و از طریق این ناصحان اسرارآمیز که چنان دلیرانه در درون ذهن بشر زندگی و کار می&zwnj;کنند به طور کامل درک نمی&zwnj;کنیم.</p>
<p style="direction:rtl">  این وجودهای اسرارآمیز در حالی که تابع، هماهنگ با، یا ظاهراً مربوط به کار جهان جهانها نیستند، و در حالی که در اذهان فرزندان انسانها به طور مستقل عمل می&zwnj;کنند، از مخلوقاتی که در آنها ساکنند به طور وقفه&zwnj;ناپذیر مصرانه می&zwnj;خواهند که به سوی ایده&zwnj;الهای الهی گام بردارند، و همیشه آنها را به سمت بالا، به سوی مقاصد و اهداف یک آینده و زندگی بهتر ترغیب می&zwnj;کنند. این ناصحان اسرارآمیز مداوماً به برقراری گسترۀ معنوی میکائیل در سراسر جهان نبادان کمک می&zwnj;کنند، ضمن این که به گونه&zwnj;ای اسرارآمیز به تثبیت حاکمیت قدمای ایامها در اُروانتان یاری می&zwnj;رسانند. تنظیم کنندگان خواست خداوند <em>هستند</em>، و از آنجا که فرزندان آفرینشگر متعالی خداوند همچنین شخصاً تجسم همان خواست هستند، وابستگی متقابلِ اعمال تنظیم کنندگان و حاکمیت حکمرانان جهان اجتناب ناپذیر است. حضور پدرانۀ تنظیم کنندگان و حاکمیت پدرانۀ میکائیل نبادان، گر چه ظاهراً به هم مربوط نیست، باید جلوه&zwnj;های گوناگون همان الوهیت باشد.</p>
<p style="direction:rtl">  به نظر می&zwnj;رسد تنظیم کنندگان فکر کاملاً مستقل از هر یک و تمامی وجودهای روحی دیگر می&zwnj;آیند و می&zwnj;روند؛ به نظر می&zwnj;رسد آنها مطابق قوانین جهان، کاملاً جدا از آنهایی که بر اعمال کلیۀ تأثیرات روحی دیگر حاکم است و آنها را کنترل می&zwnj;کند، عمل می&zwnj;کنند. اما صرف نظر از چنین استقلال ظاهری، بدون شک مشاهدۀ دراز مدت آشکار می&zwnj;سازد که آنها با همگامی و هماهنگی کامل با کلیۀ خدمات روحی دیگر، از جمله ارواح یاور ذهن، روح&zwnj;القدس، روح حقیقت، و سایر تأثیرات در ذهن انسان عمل می&zwnj;کنند.</p>
<p style="direction:rtl">  هنگامی که یک کره از طریق شورش منزوی می&zwnj;شود، هنگامی که تمامی ارتباطات مداریِ بیرونی یک سیاره قطع می&zwnj;شود، آنطور که پس از تحول کلیگسشیا در یورنشیا چنین شد، جدا از پیام&zwnj;آوران شخصی فقط یک امکان ارتباط مستقیم بین سیاره&zwnj;ای یا جهانی باقی می&zwnj;ماند، و آن از طریق ارتباط تنظیم کنندگان کرات است. صرف نظر از این که در یک کره یا در یک جهان چه رخ دهد، تنظیم کنندگان هرگز به طور مستقیم درگیر نیستند. انزوای یک سیاره به هیچ طریق روی تنظیم کنندگان و توانایی آنان برای برقراری ارتباط با هر بخش از جهان محلی، ابرجهان، یا جهان مرکزی تأثیر نمی&zwnj;گذارد. و به این دلیل است که با تنظیم کنندگان متعال و خودکار سپاه ذخیرۀ سرنوشت در کرات قرنطینه شده به طور مکرر تماس برقرار می&zwnj;شود. توسل به چنین تکنیکی به عنوان وسیله&zwnj;ای برای دور زدن محدودیتهای انزوای سیاره&zwnj;ای صورت می&zwnj;گیرد. در سالهای اخیر مدار فرشتگان اعظم در یورنشیا عمل کرده است، اما آن شیوۀ ارتباطات عمدتاً فقط به کارکردهای سپاه فرشتگان اعظم محدود شده است.</p>
<p style="direction:rtl">  ما از بسیاری پدیده&zwnj;های روحی در جهان گسترده که از فهم کامل آنها ناتوانیم آگاهیم. ما هنوز در تمامی آنچه که پیرامون ما به وقوع می&zwnj;پیوندد استاد نیستیم؛ و من معتقدم که بسیاری از این کارهای غیرقابل درک توسط پیام آوران جاذبه و برخی از انواع ناصحان اسرارآمیز انجام می&zwnj;گیرد. من باور ندارم که تنظیم کنندگان صرفاً وقف کار بازسازی اذهان انسانی هستند. من متقاعد شده&zwnj;ام که ناصحانِ شخصیت یافته و سایر رسته&zwnj;های روحهای آشکار نشدۀ پیش شخصی نمایندۀ تماس مستقیم و ناشناختۀ پدر جهانی با مخلوقات عالم وجود هستند.</p>
<div class="c1">
<h4 style="direction:rtl">5- مأموریت تنظیم کننده</h4></div>

<p style="direction:rtl">  تنظیم کنندگان هنگامی که داوطلب سکونت در موجوداتی مختلط همچون آنهایی که در یورنشیا زندگی می&zwnj;کنند می&zwnj;شوند، مأموریت دشواری را می&zwnj;پذیرند. اما آنها کارِ بودن در اذهان شما را به عهده گرفته&zwnj;اند. آنها در آنجا اندرزهای موجودات روحی عالم وجود را دریافت می&zwnj;کنند و سپس این پیامهای روحی را به ذهن مادی از نو ندا داده یا انتقال می&zwnj;دهند؛ آنها برای صعود بهشتی ضروری هستند.</p>
<p style="direction:rtl">  آنچه را که تنظیم کنندۀ فکر نمی&zwnj;تواند در زندگی کنونی شما مورد استفاده قرار دهد، آن حقایقی را که او نمی&zwnj;تواند به انسان نامزد خود به طور موفقیت&zwnj;&zwnj;آمیز انتقال دهد، برای استفاده در مرحلۀ بعدی وجود با وفاداری حفظ خواهد کرد، درست همانطور که اکنون آن مواردی را که به دلیل ناتوانی یا شکست مخلوق در به عمل آوردن یک درجۀ مکفی همکاری نمی&zwnj;تواند در تجربۀ فرد انسانی ثبت کند، از دایره به دایره حمل می&zwnj;کند.</p>
<p style="direction:rtl">  شما می&zwnj;توانید به یک چیز اطمینان داشته باشید: تنظیم کنندگان هرگز چیزی را که به آنها سپرده شده از دست نمی&zwnj;دهند. هرگز ما ندیده&zwnj;ایم که از این یاوران روحی خطایی سر زند. فرشتگان و سایر انواع بالاتر موجودات روحی، که نوع فرزندان جهان محلی استثنا نیستند، ممکن است گهگاه شرارت را پذیرا شوند، و ممکن است گاهی اوقات از راه الهی منحرف شوند، اما تنظیم کنندگان هرگز دچار تزلزل نمی&zwnj;شوند. آنها مطلقاً قابل اتکا هستند، و این به همان اندازه در مورد تمامی هفت گروه صدق می&zwnj;کند.</p>
<p style="direction:rtl">  تنظیم کنندۀ شما پتانسیل نوع جدید و بعدی وجود شما، اعطای فرزندی جاودانۀ شما با خداوند از پیش است. تنظیم کننده از طریق و با رضایت خواست شما از این قدرت برخوردار است که روندهای ذهن مادی مخلوق را تحت سلطۀ اعمال دگرگون کنندۀ انگیزه&zwnj;ها و مقاصد روان در حال ظهور مورانشیایی قرار دهد.</p>
<p style="direction:rtl">  ناصحان اسرارآمیز یاوران فکر نیستند؛ آنها تنظیم کنندگان فکر هستند. آنها، از طریق تنظیم و معنویت سازی، به منظور ساختن ذهنی جدید برای کرات جدید و نام جدیدِ دوران زندگانی آیندۀ شما با ذهن مادی تلاش می&zwnj;کنند. مأموریت آنها عمدتاً به زندگی آینده مربوط است، نه این زندگی. آنها یاران آسمانی نامیده شده&zwnj;اند، نه یاران زمینی. آنها علاقه&zwnj;ای به آسان ساختن دوران زندگانی انسان ندارند؛ بلکه آنها تا حدی منطقی به دشوار و ناهموار ساختن زندگی شما علاقمند هستند، تا بدین ترتیب تصمیمات برانگیخته و افزوده شوند. حضور یک تنظیم کنندۀ فکری بزرگ موجب سهولت زندگی و رهایی از تفکر طاقت فرسا نمی&zwnj;شود، بلکه چنین هدیۀ الهی موجب راحتی فوق&zwnj;العادۀ خیال و یک آرامش عالی روح می&zwnj;شود.</p>
<p style="direction:rtl">  احساسات گذرا و پیوسته در حال تغییر شادی و غم شما در واکنش اصلی کاملاً انسانی و مادی به وضعیت داخلی روانی شما و محیط بیرونی مادی شما است. از این رو، برای تسلی خودخواهانه و راحتی انسانی به تنظیم کننده نگاه نکنید. کار تنظیم کننده آماده سازی شما برای ماجرای جاودانه، برای اطمینان از بقای شما است. مأموریت ناصح اسرارآمیز این نیست که بر احساسات رنجیدۀ شما مرهم نهد یا غرور خدشه&zwnj;دار شدۀ شما را درمان کند. آماده سازی روان شما برای دوران طولانی فرازگرایانه است که توجه تنظیم کننده را جلب می&zwnj;کند و وقت او را اشغال می&zwnj;سازد.</p>
<p style="direction:rtl">  من شک دارم بتوانم برای شما توضیح دهم که تنظیم کنندگان در اذهان شما و برای روانهای شما دقیقاً چه می&zwnj;کنند. من نمی&zwnj;دانم که از آنچه که به راستی در ارتباط کیهانی یک ناصح الهی و یک ذهن بشری رخ می&zwnj;دهد به طور کامل آگاه باشم. این تماماً تا اندازه&zwnj;ای برای ما اسرارآمیز است، نه در رابطه با طرح و مقصود بلکه در رابطه با شیوۀ واقعی دستاورد. و درست به همین دلیل است که ما در یافتن یک نام مناسب برای این هدایای آسمانی به انسانهای فانی با چنین مشکلی مواجه هستیم.</p>
<p style="direction:rtl">  تنظیم کنندگان فکر مایلند که احساسات شما را از ترس به مهر و اعتماد به نفسِ یقین تبدیل سازند؛ اما آنها نمی&zwnj;توانند به طور مکانیکی و دلخواهانه این چنین کارهایی را انجام دهند؛ این کار وظیفۀ شماست. در اجرای آن تصمیماتی که شما را از قید و بندهای ترس رها می&zwnj;سازد، شما عملاً آن تکیه گاه روانی را فراهم می&zwnj;سازید که تنظیم کننده متعاقباً می&zwnj;تواند یک اهرم معنوی ارتقا و روشنگری پیشرونده را روی آن به کار برد.</p>
<p style="direction:rtl">  هنگامی که به تضادهای تیز و آشکار میان گرایشات بالاتر و پایین&zwnj;تر نژادها می&zwnj;رسد، بین آن چیزی که <em>به راستی</em> درست یا غلط است (نه صرفاً آنچه را که شما ممکن است درست و غلط بنامید)، شما می&zwnj;توانید به این دلگرم باشید که تنظیم کننده همیشه به طریقی قطعی و فعال در چنین تجاربی شرکت می&zwnj;کند. صرف این واقعیت که این فعالیت تنظیم کننده ممکن است برای شریک بشری ناآشکار باشد به کمترین حدی از ارزش و واقعیت آن نمی&zwnj;کاهد.&zwnj;</p>
<p style="direction:rtl">  اگر شما با داشتن یک محافظ شخصی سرنوشت در بقا شکست بخورید، آن فرشتۀ محافظ به منظور اثبات حقانیت در اجرای وفادارانۀ امانت سپرده شده به خود باید مورد داوری واقع شود. اما تنظیم کنندگان هنگامی که افراد تحت قیومیتشان در بقا شکست می&zwnj;خورند بدین گونه مورد رسیدگی واقع نمی&zwnj;شوند. ما همگی می&zwnj;دانیم که در حالی که ممکن است خدمت روحانی یک فرشته کامل نباشد، تنظیم کنندگان فکر به طریق کمال بهشتی کار می&zwnj;کنند؛ خدمت روحانی آنها با یک تکنیک بی&zwnj;نقص که فراتر از امکان انتقاد توسط هر موجود خارج از دیوینینگتون است تعیین ویژگی می&zwnj;شود.</p>
<div class="c1">
<h4 style="direction:rtl">6- خداوند در انسان</h4></div>

<p style="direction:rtl">  این به راستی یک شگفتی لطف الهی است که تنظیم کنندگان والا و کامل خود را برای وجود واقعی در اذهان مخلوقات مادی نظیر انسانهای یورنشیا عطا می&zwnj;کنند، و به راستی یک وحدت مشروط با موجودات حیوان منشأ کرۀ زمین را به انجام می&zwnj;رسانند.</p>
<p style="direction:rtl">  صرف نظر از این که وضعیت پیشینِ ساکنان یک کره چه باشد، به دنبال اعطای یک پسر الهی و پس از اعطای روح حقیقت به تمامی انسانها، فوج تنظیم کنندگان به چنین کره&zwnj;ای می&zwnj;آیند تا در اذهان تمامی مخلوقات نرمال صاحب اراده سکنی گزینند. به دنبال تکمیل مأموریت یک پسر اعطایی بهشت، این ناصحان به راستی &rdquo;پادشاهی آسمان در درون شما&ldquo; می&zwnj;شوند. پدر از طریق اعطای هدایای الهی تنگاتنگ&zwnj;ترین نزدیکی ممکن را با گناه و شرارت به عمل می&zwnj;آورد، چرا که این عملاً صحت دارد که تنظیم کننده حتی درست در بحبوحۀ عدم درستکاری بشری باید در ذهن انسان همزیستی کند. تنظیم کنندگان ساکن در انسان به ویژه به واسطۀ آن افکاری که کاملاً پست و خودخواهانه هستند رنج می&zwnj;برند؛ آنها از بی&zwnj;حرمتی برای آنچه که زیبا و الهی است پریشان می&zwnj;شوند، و بسیاری از ترسهای ابلهانۀ حیوانی و اضطرابات کودکانۀ انسان عملاً موجب ممانعت کار آنها می&zwnj;شود.</p>
<p style="direction:rtl">  ناصحان اسرارآمیز بدون شک عطیۀ پدر جهانی و انعکاس تصویر خداوند در گسترۀ جهان هستند. یک آموزگار بزرگ روزگاری به انسانها اندرز می&zwnj;داد که باید در روح اندیشه&zwnj;های خود احیا شوند؛ که انسانهای نوینی شوند، که آنان همچون خداوند، در درستکاری و در تکمیل حقیقت آفریده شده&zwnj;اند. تنظیم کننده نشان ربانیت، و حضور خداوند است. &rdquo;تصویر خداوند&ldquo; نه به شباهت فیزیکی یا به محدودیتهای مشخص عطیۀ مادی مخلوق، بلکه به هدیۀ حضور روحی پدر جهانی در اعطای آسمانی تنظیم کنندگان فکر به مخلوقات دون مرتبۀ جهانها اشاره دارد.</p>
<p style="direction:rtl">  تنظیم کننده سرچشمۀ نیل معنوی و امید به دستیابی به کاراکتر الهی در درون شما است. او توانمندی، امتیاز، و امکان بقا است، که شما را از مخلوقات صرف حیوانی به طور کامل و برای همیشه متمایز می&zwnj;سازد. او محرک بالاتر و به راستی درونی معنوی اندیشه در مقایسه با محرک بیرونی و فیزیکی است که روی مکانیسم عصبی - انرژی بدن مادی به ذهن می&zwnj;رسد.</p>
<p style="direction:rtl">  این پاسداران وفادار دوران زندگانی آینده از هر آفرینش ذهنی به گونه&zwnj;ای استوار یک قرینۀ روحی می&zwnj;سازند. آنها بدین ترتیب به آرامی و با قطعیت شما را آنطور که به راستی هستید (فقط به طور معنوی) برای تجدید حیات در کرات بقا بازسازی می&zwnj;کنند. و تمامی این بازسازیهای بدیع روحی در واقعیتِ در حال پدیداریِ روان در حال تکامل و فناناپذیر شما، وجود مورانشیایی شما، حفظ می&zwnj;شوند. این واقعیتها به رغم این که تنظیم کننده به ندرت قادر است این آفرینشهای قرینه&zwnj;سازی شده را آنقدر جلال دهد که به نور خود آگاهی نمایش داده شوند، در واقع آنجا هستند.</p>
<p style="direction:rtl">  و همانطور که شما پدر و مادر بشری هستید، تنظیم کننده نیز پدر و مادر الهی شمای واقعی، خودِ بالاتر و در حال پیشرفت شما، خودِ بهتر مورانشیایی و آیندۀ روحی شما است. و این روان در حال تکامل مورانشیایی است که قضات و بازرسان، هنگامی که بقای شما را مقرر می&zwnj;دارند و شما را به سوی بالا به کرات جدید و وجود بی&zwnj;پایان در ارتباط جاودان با همکار باوفای شما &mdash; خداوند، تنظیم کننده &mdash; اعزام می&zwnj;دارند، تمیز می&zwnj;دهند.</p>
<p style="direction:rtl">  تنظیم کنندگان نیاکان جاودان، نسخه&zwnj;های اصلیِ الهیِ روانهای در حال تکاملِ فناناپذیر هستند. آنها آن اشتیاق وقفه&zwnj;ناپذیر هستند که انسان را به تلاش در تسلط بر وجود مادی و کنونی در نور دوران زندگانی معنوی و آینده هدایت می&zwnj;کند. ناصحان زندانیان امید نامیرا، سرچشمۀ پیشرفت ابدی هستند. و چقدر آنها از برقراری ارتباط با افراد تابع خود در کانالهایی کم و بیش مستقیم لذت می&zwnj;برند! چقدر آنها مسرور می&zwnj;شوند، هنگامی که می&zwnj;توانند با علامات و سایر روشهای غیرمستقیم دست به کار زنند و پیامهای خود را مستقیماً به خرد همکاران بشری خود انتقال دهند!</p>
<p style="direction:rtl">  شما انسانها آشکار شدنِ بی&zwnj;پایانی از یک چشم&zwnj;انداز تقریباً بیکران، یک گسترش نامحدود از عرصه&zwnj;های بی&zwnj;پایان و پیوسته در حال توسعۀ فرصت برای خدمت وجدآور، ماجراجویی بی&zwnj;مانند، عدم اطمینان والا، و پیشرفت بی&zwnj;حد و حصر را آغاز کرده&zwnj;اید. هنگامی که ابرها در آسمان گرد می&zwnj;آیند، ایمان شما باید واقعیت حضور تنظیم کنندۀ ساکن را بپذیرد، و بدین ترتیب شما باید قادر باشید که فراتر از غبارهای عدم اطمینان انسانی به درخشش روشن خورشید پارسامنشیِ جاودان در ارتفاعات جلب کنندۀ کرات قصر سِتانیا نظر افکنید.</p>
<p style="direction:rtl">  [عرضه شده توسط یک پیام&zwnj;آور منفرد اُروانتان.]</p>
</body>
</html>
