<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 114 - دولت سیاره&zwnj;ای فرشتگان سراف</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">&#1606;&#1587;&#1582;&#1728; &#1662;&#1740;&#1588;&#1606;&#1608;&#1740;&#1587;</span></h1>
</div>
 <div class="c1">
 <h1 style="direction:rtl">مقالۀ 114</h1>
</div>
<div class="c1">
<h4 style="direction:rtl">دولت سیاره&zwnj;ای فرشتگان سراف</h4>
</div>

<p style="direction:rtl">  والامرتبه&zwnj;ها از طریق نیروها و عوامل آسمانی متعدد اما عمدتاً از طریق خدمت سرافیمها در پادشاهیهای انسانها حکومت می&zwnj;کنند.</p>
<p style="direction:rtl">  امروز در هنگام ظهر، در لحظۀ حضور و غیاب فرشتگانِ سیاره&zwnj;ای، نگاهبانان، و دیگران، 501٫234٫619 جفت از سرافیمها در یورنشیا حضور داشتند. دویست سپاه از فرشتگان سراف شامل 597٫196٫800 جفت از سرافیمها یا 1٫194٫393٫600 فرشتۀ تنها تحت فرماندهی من قرار داشتند. با این وجود دفتر ثبت 1٫002٫469٫238 فرد را نشان می&zwnj;دهد. از این رو به دنبال آن درج شده که 191٫924٫362 فرشته به دلیل کار انتقال، پیام رسانی، و مرگ از این کره غایب بودند. (در یورنشیا تقریباً به همان تعداد از سرافیمها فرشتگان کروب وجود دارند، و آنها به نحوی مشابه سازمان یافته&zwnj;اند.)</p>
<p style="direction:rtl">  سرافیمها و کروبیان همکار آنها در رابطه با جزئیات دولت فوق بشری یک سیاره کار زیادی انجام می&zwnj;دهند، به ویژه در رابطه با کراتی که به واسطۀ شورش در انزوا بوده&zwnj;اند. فرشتگان که توسط بینابینیها به گونه&zwnj;ای توانمند یاری می&zwnj;شوند، به عنوان خادمان فوق مادی واقعی که فرامین فرماندار کل مقیم و کلیۀ همکاران و زیردستان او را اجرا می&zwnj;کنند در یورنشیا عمل می&zwnj;کنند. سرافیمها به عنوان یک طبقه با بسیاری تکالیف به غیر از تکالیف شخصی و سرپرستی گروهی مشغول هستند.</p>
<p style="direction:rtl">  یورنشیا فاقد سرپرستی صحیح و مؤثر از حکمرانان سیستم، کوکبه، و جهان نیست. اما دولت سیاره&zwnj;ای از دولت هر کرۀ دیگر در سیستم سِتانیا، و حتی در سرتاسر نبادان متفاوت است. این بی&zwnj;همتایی در طرح سرپرستی شما به سبب تعدادی شرایط غیرعادی است:</p>
<blockquote>
<p style="direction:rtl">  1- وضعیت تغییر و تبدیل حیات یورنشیا.</p>
<p style="direction:rtl">  2- وضع اضطراری شورش لوسیفر.</p>
<p style="direction:rtl">  3- اختلالات مربوط به خطای آدم.</p>
<p style="direction:rtl">  4- بی&zwnj;قاعدگیهای ناشی از این واقعیت که یورنشیا یکی از کرات اعطایی حکمران جهان است. میکائیل نبادان پرنس سیاره&zwnj;ای یورنشیا است.</p>
<p style="direction:rtl">  5- کارکرد ویژۀ بیست و چهار مدیر سیاره&zwnj;ای.</p>
<p style="direction:rtl">  6- مکان در سیارۀ مدار یک فرشتۀ اعظم.</p>
<p style="direction:rtl">  7- گمارش اخیرتر ماکی&zwnj;ونتا ملک صادق که روزگاری در جسم ظاهر شد به عنوان معاون پرنس سیاره&zwnj;ای.</p>
</blockquote>
<div class="c1">
<h4 style="direction:rtl">1- حاکمیت یورنشیا</h4></div>

<p style="direction:rtl">  حاکمیت آغازین یورنشیا توسط فرمانروای سیستم سِتانیا به امانت حفظ گردید. آن ابتدا توسط او به یک کمیسیون مشترک ملک صادقها و حاملین حیات سپرده شد، و این گروه تا هنگام ورود معمول یک پرنس سیاره&zwnj;ایِ برگزیده در یورنشیا عمل نمود. به دنبال سقوط پرنس کلیگسشیا، در هنگام شورش لوسیفر، یورنشیا هیچ رابطۀ مطمئن و تثبیت شده&zwnj;ای با جهان محلی و بخشهای اداری آن نداشت، تا این که اعطای میکائیل در جسم تکمیل گردید، و سپس او توسط اتحاد ایامها، پرنس سیاره&zwnj;ای یورنشیا اعلام شد. چنین اعلامی با اطمینان و در اصول برای همیشه وضعیت کرۀ شما را تثبیت نمود، اما عملاً پسر آفرینندۀ حکمران هیچ نشانی از سرپرستی شخصی سیاره نشان نداد، به جز برقراری کمیسیون جروسم متشکل از بیست و چهار یورنشیایی پیشین که او را در دولت یورنشیا و تمامی سیارات قرنطینه شدۀ دیگر در سیستم با اختیار نمایندگی کنند. یکی از اعضای این شورا اکنون همیشه به عنوان فرماندار کل مقیم در یورنشیا ساکن است.</p>
<p style="direction:rtl">  اتوریتۀ قائم مقامی برای عمل کردن از جانب میکائیل به عنوان پرنس سیاره&zwnj;ای اخیراً به ماکی&zwnj;ونتا ملک صادق داده شده است، اما این پسر جهان محلی کوچکترین حرکتی در جهت تغییر نظام کنونی سیاره&zwnj;ایِ دولتهای پیاپی فرمانداران کل مقیم انجام نداده است.</p>
<p style="direction:rtl">  احتمال اندکی وجود دارد که در طول دوران حاکمیت کنونی تغییر قابل توجهی در دولت یورنشیا انجام شود، مگر این که قائم مقام پرنس سیاره&zwnj;ای برای به عهده گرفتن این مسئولیتهای افتخاری وارد شود. برای برخی از همکاران ما به نظر می&zwnj;رسد که در زمانی در آیندۀ نزدیک طرح اعزام یکی از بیست و چهار مشاور به یورنشیا که به عنوان فرماندار کل عمل کند با ورود رسمی ماکی&zwnj;ونتا ملک صادق با فرمان قائم مقامی حاکمیت یورنشیا مورد جایگزینی واقع شود. او به عنوان پرنس سیاره&zwnj;ای موقت تا هنگام صدور حکم نهایی برای شورش لوسیفر و احتمالاً طی برقراری نور و حیات در سیاره در آیندۀ دور بدون شک به سرپرستی سیاره ادامه خواهد داد.</p>
<p style="direction:rtl">  برخی باور دارند که ماکی&zwnj;ونتا خواهد آمد تا سرپرستی شخصی امور یورنشیا را تا پایان دوران حاکمیت کنونی به عهده گیرد. دیگران بر این باورند که پرنس قائم مقام ممکن است بدین گونه نیاید، تا این که میکائیل روزگاری به یورنشیا بازگردد، همانطور که در هنگامی که هنوز در جسم بود وعده داد. باز سایرین، از جمله این گوینده در انتظار ظهور ملک صادق در هر روز یا ساعت هستند.</p>
<div class="c1">
<h4 style="direction:rtl">2- هیئت سرپرستان سیاره&zwnj;ای</h4></div>

<p style="direction:rtl">  از هنگام روزگاران اعطای میکائیل به کرۀ شما سرپرستی عمومی یورنشیا به یک گروه ویژه در جروسم متشکل از بیست و چهار تنی که روزگاری مردم یورنشیا بودند سپرده شده است. شایستگی برای عضویت در این کمیسیون برای ما ناشناخته است، اما ما مشاهده کرده&zwnj;ایم که آنهایی که بدین گونه مأموریت یافته&zwnj;اند همگی به حاکمیت در حال گسترش متعال در سیستم سِتانیا کمک کرده&zwnj;اند. آنها بنا بر سرشتشان هنگامی که در یورنشیا عمل می&zwnj;کردند همگی رهبران واقعی بودند، و (به جز ماکی&zwnj;ونتا ملک صادق) این کیفیتهای رهبری به واسطۀ تجربۀ کرات قصر تقویت شده و به واسطۀ آموزش در شهروندی جروسم اضافه شده است. اعضا از طریق کابینۀ لانافورج برای گروه بیست و چهار نفره کاندید می&zwnj;شوند، توسط والامرتبه&zwnj;های ایدنشیا تأیید می&zwnj;شوند، توسط نگاهبان تخصیص یافتۀ جروسم تصویب می&zwnj;شوند، و توسط جبرئیل سلوینگتون مطابق فرمان میکائیل گمارده می&zwnj;شوند. منصوب شدگان موقت درست همانند اعضای دائمِ این کمیسیون سرپرستان ویژه به طور کامل عمل می&zwnj;کنند.</p>
<p style="direction:rtl">  این هیئت از مدیران سیاره&zwnj;ای به ویژه درگیر سرپرستی آن فعالیتها در این کره است که ناشی از این واقعیت است که میکائیل اعطای نهایی خود را در اینجا تجربه کرد. آنها از طریق فعالیتهای ارتباطی یک ستارۀ تابناک عصر، همان موجودی که در سرتاسر اعطای انسانی مراقب عیسی بود، در تماس نزدیک و فوری با میکائیل نگاه داشته می&zwnj;شوند.</p>
<p style="direction:rtl">  در حال حاضر فردی به نام یحیی، که برای شما به نام &rdquo;تعمید دهنده&ldquo; شناخته شده است، رئیس این شورا، آنگاه که در جروسم در جلسه است، می&zwnj;باشد. اما سرپرست این شورا به واسطۀ سِمتش نگاهبان سِتانیا، نمایندۀ مستقیم و شخصیِ بازرس دستیار در سلوینگتون و رئیس عالی اجرائی اُروانتان می&zwnj;باشد.</p>
<p style="direction:rtl">  اعضای همین کمیسیون یورنشیاییهای پیشین نیز به عنوان سرپرستان مشورتی سی و شش کرات دیگر سیستم عمل می&zwnj;کنند که به واسطۀ شورش در انزوا قرار گرفته&zwnj;اند. آنها یک خدمت بسیار ارزشمند در نگاه داشتن لانافورج، حکمران سیستم، در تماس نزدیک و دلسوزانه با امور این سیارات که هنوز کمابیش تحت کنترل فراگیر پدران کوکبۀ نُرلاشیادک باقی هستند به انجام می&zwnj;رسانند. این بیست و چهار مشاور به هر یک از سیارات قرنطینه شده، به ویژه به یورنشیا، سفرهای مکرر انجام می&zwnj;دهند.</p>
<p style="direction:rtl">  هر یک از کرات منزوی دیگر توسط کمیسیونهای مشابه که اندازۀ متغیر دارند و در بر گیرندۀ ساکنان روزگاران پیشین آن کرات هستند مورد مشورت قرار می&zwnj;گیرند، اما این کمیسیونهای دیگر تحت فرمان گروه یورنشیاییِ بیست و چهار نفره قرار دارند. در حالی که اعضای کمیسیون ذکر شده بدین ترتیب به هر فاز از پیشرفت بشری در هر کرۀ قرنطینه شده در سِتانیا به گونه&zwnj;ای فعال علاقمند هستند، به ویژه و به طور فوق&zwnj;العاده درگیر رفاه و پیشرفت نژادهای انسانی یورنشیا می&zwnj;باشند، زیرا آنها فوراً و به طور مستقیم امور هیچیک از سیارات به جز یورنشیا را سرپرستی نمی&zwnj;کنند، و حتی در اینجا اختیار آنها به جز در قلمروهای مشخصی که به بقای انسانی مربوطند کامل نیست.</p>
<p style="direction:rtl">  هیچکس نمی&zwnj;داند این بیست و چهار مشاور یورنشیا، جدا از برنامۀ معمول فعالیتهای جهان، تا کی در موقعیت کنونی خود ادامه خواهند داد. بدون شک آنها تا وقتی که در وضعیت سیاره&zwnj;ای تغییراتی رخ دهد در ظرفیتهای کنونی خود به خدمت ادامه خواهند داد. در زمرۀ این تغییرات، پایان یک دوره، به عهده&zwnj;گیری اتوریتۀ کامل توسط ماکی&zwnj;ونتا ملک صادق، داوری نهایی پیرامون شورش لوسیفر، یا ظهور مجدد میکائیل در کرۀ اعطای نهایی او می&zwnj;باشد. به نظر می&zwnj;رسد فرماندار کل کنونی ساکن یورنشیا بر این عقیده است که در لحظه&zwnj;ای که سیستم سِتانیا به مدارهای کوکبه بازگردد، همگی به جز ماکی&zwnj;ونتا ممکن است برای صعود به بهشت آزاد شوند. اما دیدگاههای دیگری نیز وجود دارند.</p>
<div class="c1">
<h4 style="direction:rtl">3- فرماندار کل مقیم</h4></div>

<p style="direction:rtl">  هر یکصدسال به وقت یورنشیا، گروه جروسمیِ بیست و چهار سرپرست سیاره&zwnj;ای یکی از افراد خود را برای اقامت در کرۀ شما تعیین می&zwnj;کند تا به عنوان نمایندۀ اجرایی&zwnj;شان، به عنوان فرماندار کل مقیم، عمل نماید. در طول ایام آمادگیِ این نوشته&zwnj;ها این افسر اجرایی تغییر کرد. او نوزدهمین فردی بود که بدین گونه خدمت کرد و فرد بیستم جانشین او گردید. نام سرپرست کنونی سیاره&zwnj;ای فقط به این دلیل از شما پنهان نگاه داشته شده است، که انسان فانی به این تمایل دارد که هموطنان خارق&zwnj;العاده و مافوقان فوق بشری خود را مورد تقدیس و احترام قرار دهد، و حتی در زمرۀ خدایان بشمارد.</p>
<p style="direction:rtl">  فرماندار کل مقیم هیچ اتوریتۀ واقعی شخصی در مدیریت امور کره ندارد، به جز به عنوان نمایندۀ بیست و چهار مشاور جروسم. او به عنوان هماهنگ کنندۀ دولت فوق بشری عمل می&zwnj;کند و رئیس مورد احترام و رهبر عموماً به رسمیت شناخته شدۀ موجودات آسمانی است که در یورنشیا عمل می&zwnj;کنند. تمامی رسته&zwnj;های گروههای فرشتگان او را به عنوان مدیر هماهنگ کنندۀ خود تلقی می&zwnj;کنند، در حالی که بینابینیهای متحد، از هنگام عزیمت 1-2-3 اولین که یکی از بیست و چهار مشاور گشت، به راستی به فرمانداران کل پیاپی به عنوان پدران سیاره&zwnj;ای خود می&zwnj;نگرند.</p>
<p style="direction:rtl">  اگر چه فرماندار کل اتوریتۀ واقعی و شخصی در سیاره ندارد، هر روزه فرامین و تصمیمات متعددی صادر می&zwnj;کند که توسط کلیۀ شخصیتهای مربوطه به عنوان کلام آخر پذیرفته می&zwnj;شود. او عمدتاً بیشتر به عنوان یک مشاور پدرانه است تا یک حکمران تکنیکی. از برخی جهات او همچون یک پرنس سیاره&zwnj;ای عمل می&zwnj;کند، اما دولت او بسیار بیشتر به دولت فرزندان ماتریال شباهت نزدیک دارد.</p>
<p style="direction:rtl">  دولت یورنشیا مطابق ترتیبی که به واسطۀ آن فرماندار کلِ بازگشته به عنوان یک عضو موقت کابینۀ حکمران سیستم که در برگیرندۀ پرنسهای سیاره&zwnj;ای است در شوراهای جروسم نمایندگی می&zwnj;شود. هنگامی که ماکی&zwnj;ونتا به عنوان قائم مقام پرنس تعیین شد، انتظار می&zwnj;رفت که او جای خود را در شورای پرنسهای سیاره&zwnj;ای سِتانیا فوراً به عهده گیرد، اما تاکنون او در این جهت چیزی نشان نداده است.</p>
<p style="direction:rtl">  دولت فوق مادی یورنشیا یک رابطۀ بسیار نزدیک ارگانیک با واحدهای بالاتر جهان محلی ندارد. از جهتی فرماندار کل مقیم، سلوینگتون و نیز جروسم را نمایندگی می&zwnj;کند، زیرا او از سوی بیست و چهار مشاور که مستقیماً نمایندۀ میکائیل و جبرئیل هستند عمل می&zwnj;نماید. و فرماندار سیاره&zwnj;ای که شهروند جروسم است، می&zwnj;تواند برای حکمران سیستم به عنوان یک سخنگو عمل نماید. مسئولان کوکبه از طریق یک پسر وراندادک، ناظر ایدنشیا، مستقیماً نمایندگی می&zwnj;شوند.</p>
<div class="c1">
<h4 style="direction:rtl">4- ناظر والامرتبه</h4></div>

<p style="direction:rtl">  حاکمیت یورنشیا به واسطۀ تصاحب اختیاری اتوریتۀ سیاره&zwnj;ای که مدت کوتاهی پس از شورش سیاره&zwnj;ای توسط دولت نرلاشیادک در گذشته صورت گرفت بیشتر پیچیده شده است. هنوز در یورنشیا یک پسر وُراندادک ساکن است. او یک ناظر والامرتبه&zwnj;های ایدنشیا است و در غیاب عمل مستقیم میکائیل، امانتدار حاکمیت سیاره&zwnj;ای است. ناظر کنونی والامرتبه (و زمانی نایب حکمران) بیست و سومین نفری است که بدین گونه در یورنشیا خدمت می&zwnj;کند.</p>
<p style="direction:rtl">  گروههای مشخصی از مشکلات سیاره&zwnj;ای وجود دارند که هنوز تحت کنترل والامرتبه&zwnj;های ایدنشیا هستند، و در هنگام شورش لوسیفر تحت حوزۀ اختیارات آنها قرار گرفتند. اتوریته در این امور توسط یک پسر وُراندادک اِعمال می&zwnj;شود. او یک ناظر نرلاشیادک است که روابط مشورتی بسیار نزدیکی با سرپرستان سیاره&zwnj;ای دارد. سرپرستان نژادی در یورنشیا بسیار فعال هستند، و رئیسان گوناگون گروهی آنها به ناظر وُراندادکِ مقیم که به عنوان مدیر مشورتی آنها عمل می&zwnj;کند به طور غیررسمی وصل هستند.</p>
<p style="direction:rtl">  در هنگام یک بحران سرپرست واقعی و عالیِ دولت، به جز در برخی امور صرفاً روحی، این پسر وُراندادِکِ ایدنشیا می&zwnj;باشد که اکنون مشغول به کار نظارت است. (در این مشکلات منحصر به فرد روحی و در برخی امور صرفاً شخصی به نظر می&zwnj;رسد اتوریتۀ عالی به فرشتۀ اعظم فرمانده که به ستاد فرماندهی ناحیه&zwnj;ای آن رسته وصل است و به تازگی در یورنشیا برقرار شده محول شده است.)</p>
<p style="direction:rtl">  یک ناظر والامرتبه از این قدرت برخوردار است که بنا به صلاحدید خود دولت سیاره&zwnj;ای را در لحظات بحرانهای جدی سیاره&zwnj;ای تصرف کند، و نگاشته شده است که در تاریخ یورنشیا این امر سی و سه بار رخ داده است. در چنین اوقاتی ناظر والامرتبه به عنوان قائم مقام والامرتبه عمل می&zwnj;کند، و روی تمامی سرپرستان و مدیران مقیم سیاره به جز سازمان ناحیه&zwnj;ای فرشتگان اعظم اتوریتۀ بی&zwnj;چون و چرا اعمال می&zwnj;کند.</p>
<p style="direction:rtl">  قائم مقامیهای وُراندادک برای سیارات با شورش در انزوا قرار گرفته چیز عجیب و غریبی نیستند، زیرا ممکن است والامرتبه&zwnj;ها در هر زمان در امور کرات مسکونی مداخله کنند، و خرد برتر فرمانروایان کوکبه را در امور پادشاهیهای انسانها دخالت دهند.</p>
<div class="c1">
<h4 style="direction:rtl">5- دولت سیاره&zwnj;ای</h4></div>

<p style="direction:rtl">  توصیف دولت واقعی یورنشیا به راستی دشوار است. در راستای خطوط سازماندهی جهان، همچون بخش مقننه، مجریه، و قضاییِ جداگانه، هیچ دولت رسمی وجود ندارد. بیست و چهار مشاور به شاخۀ مقننۀ دولت سیاره&zwnj;ای شدن بسیار نزدیک هستند. فرماندار کل یک رئیس اجرایی موقت و مشورتی با قدرت وتو است که ناظر والامرتبه از آن برخوردار است. و مطلقاً هیچ قدرت مرجع قضایی عامل در سیاره وجود ندارد ― بلکه فقط کمیسیونهای میانجی&zwnj;گر.</p>
<p style="direction:rtl">  اکثر مشکلاتی که به سرافیمها و بینابینیها مربوط می&zwnj;شود با رضایت متقابل توسط فرماندار کل مورد داوری قرار می&zwnj;گیرد. اما تمامی احکام او، به جز هنگامی که فرامین بیست و چهار مشاور را اعلام می&zwnj;دارد، در معرض استیناف کمیسیونهای میانجیگر، مسئولین محلی که برای کارکرد سیاره&zwnj;ای منصوب شده&zwnj;اند، و یا حتی حکمران سیستم سِتانیا قرار دارند.</p>
<p style="direction:rtl">  فقدان پرسنل مادیِ یک پرنس سیاره&zwnj;ای و نظام مادی یک پسر و دختر نوع آدم به واسطۀ کارکرد ویژۀ سرافیمها و به خاطر خدمات غیرعادی مخلوقات بینابینی بخشاً جبران می&zwnj;شود. فقدان پرنس سیاره&zwnj;ای توسط حضور سه&zwnj;گانۀ فرشتگان اعظم، ناظر والامرتبه، و فرماندار کل به گونه&zwnj;ای مؤثر جبران می&zwnj;شود.</p>
<p style="direction:rtl">  این دولت سیاره&zwnj;ایِ نسبتاً سازمان یافتۀ ناپایدار و تا اندازه&zwnj;ای شخصاً مورد سرپرستی واقع شده به دلیل یاریِ زمان اندوز فرشتگان اعظم و مدار پیوسته آمادۀ آنها که به طور بسیار مکرر در وضعیتهای اضطراری سیاره&zwnj;ای و دشواریهای اداری مورد استفاده قرار می&zwnj;گیرد بیش از حد انتظار مؤثر است. به لحاظ تکنیکی سیاره هنوز از نظر روحی در مدارهای نرلاشیادک در انزوا قرار دارد، اما در یک وضعیت اضطراری این نارسایی اکنون می&zwnj;تواند از طریق کاربرد مدار فرشتگان اعظم مورد احتراز قرار گیرد. البته از هنگام ریخته شدن روح حقیقت بر روی تمامی انسانها در هزار و نهصد سال پیش، انزوای سیاره&zwnj;ای به تک تک انسانها ربط اندکی دارد.</p>
<p style="direction:rtl">  هر روز اداری در یورنشیابا یک گفتگوی مشورتی آغاز می شود که در آن فرماندار کل، رئیس سیاره&zwnj;ایِ فرشتگان اعظم، ناظر والامرتبه، سوپرنافیم سرپرست، رئیس حاملین حیات مقیم سیاره، و میهمانان دعوت شده از میان فرزندان والامرتبۀ جهان، یا از میان برخی از دانشجویان دیدارگر که ممکن است بر حسب اتفاق در سیاره اقامت داشته باشند شرکت دارند.</p>
<p style="direction:rtl">  کابینۀ مستقیم اداری فرماندار کل شامل دوازده سرافیم است. آنها رئیسان اجرایی دوازده گروه از فرشتگان ویژه هستند که به عنوان مدیران بلافصل فوق بشریِ پیشرفت و ثبات سیاره&zwnj;ای عمل می کنند.</p>
<div class="c1">
<h4 style="direction:rtl">6- سرافیم ارشد سرپرستی سیاره&zwnj;ای</h4></div>

<p style="direction:rtl">  هنگامی که نخستین فرماندار کل به یورنشیا وارد شد، همزمان با ریختن روح حقیقت، او با دوازده گروه از سرافیمهای ویژه همراهی می&zwnj;شد. آنها فارغ&zwnj;التحصیلان سرافینگتون بودند که فوراً به برخی خدمات ویژۀ سیاره&zwnj;ای گمارده شده بودند. این فرشتگان والا به عنوان سرافیم ارشد سرپرستی سیاره شناخته شده&zwnj;اند، و جدا از کنترل فراگیر ناظر والامرتبۀ سیاره&zwnj;ای، تحت سرپرستی بلافصل فرماندار کل مقیم هستند.</p>
<p style="direction:rtl">  این دوازده گروه از فرشتگان، در حالی که تحت سرپرستی عمومی فرماندار کل مقیم عمل می&zwnj;کنند، فوراً توسط شورای فرشتگان دوازده نفرۀ سراف، رئیسان عامل هر گروه، سرپرستی می&zwnj;شوند. این شورا همچنین به عنوان کابینۀ داوطلب فرماندار کل مقیم خدمت می&zwnj;کند.</p>
<p style="direction:rtl">  من به عنوان رئیس سیاره&zwnj;ایِ سرافیمها سرپرستی این شورای رئیسان فرشتگان سراف را به عهده دارم، و من یک سوپرنافیم داوطلب از رستۀ اولیه هستم که به عنوان جانشین رئیس پیشین گروههای فرشتگان سیاره که در هنگام جدایی کلیگسشیا خطا کرد در یورنشیا خدمت می&zwnj;کنم.</p>
<p style="direction:rtl">  دوازده گروه از سرافیمهای ارشدِ سرپرستی سیاره&zwnj;ای به صورت زیر در یورنشیا عمل می&zwnj;کنند:</p>
<blockquote>
<p style="direction:rtl">  1- <em>فرشتگان ادواری.</em> اینها فرشتگان عصر حاضر، گروه دوره&zwnj;ای هستند. سرپرستی و مدیریت امور هر نسل که متناسب با موزائیک عصری که در آن رخ می&zwnj;دهند طراحی شده&zwnj;اند، به این خادمان آسمانی سپرده شده است. گروه کنونی فرشتگان ادواری که در یورنشیا خدمت می&zwnj;کنند سومین گروهی است که در طول دورۀ حاضر به سیاره گمارده شده است.</p>
<p style="direction:rtl">  2- <em>فرشتگان پیشرفت</em>. کار آغاز نمودنِ پیشرفت تکاملیِ اعصار متوالی اجتماعی به این سرافیمها محول شده است. آنها توسعۀ روند ذاتی پیشرفت مخلوقات تکاملی را شکوفا می&zwnj;سازند. آنها به گونه&zwnj;ای وقفه ناپذیر تلاش می&zwnj;کنند تا چیزها را آنچه که باید باشند بسازند. گروهی که اکنون مشغول به کار است دومین گروهی است که به سیاره تخصیص یافته است.</p>
<p style="direction:rtl">  3- <em>نگاهبانان مذهبی</em>. اینها &rdquo;فرشتگان کلیساها&ldquo; هستند، کوشاترین نگاهدارندگان آنچه که هست و بوده است. آنها تلاش می&zwnj;کنند که ایده&zwnj;آلهای آنچه را که به خاطر گذار امن ارزشهای اخلاقی از یک دوره به دورۀ دیگر بقا یافته است حفظ کنند. آنها کیش و مات فرشتگان پیشرفت هستند، و در همان حال به دنبال انتقال ارزشهای جاودان اشکال کهن و در حال گذار به الگوهای نوین و لذا کمتر ثبات یافتۀ اندیشه و رفتار از یک نسل به دیگری می&zwnj;باشند. این فرشتگان برای اشکال معنوی مبارزه می&zwnj;کنند، اما آنها منبع فوق فرقه&zwnj;گرایی و بخشهای بی&zwnj;معنی جنجالیِ مذهب&zwnj;گرایان متظاهر نیستند. گروهی که اکنون در یورنشیا عمل می&zwnj;نماید پنجمین گروهی است که بدین گونه عمل می&zwnj;کند.</p>
<p style="direction:rtl">  4- <em>فرشتگان زندگی ملت</em>. اینها &rdquo;فرشتگان شیپورها&ldquo; هستند، مدیران کارکردهای سیاسیِ زندگی ملی یورنشیا. گروهی که اکنون در کنترل فراگیر روابط بین&zwnj;المللی عمل می&zwnj;کند چهارمین گروهی است که در سیاره خدمت می&zwnj;نماید. به ویژه از طریق خدمت این بخش از فرشتگان سراف است که &rdquo;والامرتبه&zwnj;ها در پادشاهیهای انسانها&ldquo; حکومت می&zwnj;کنند.</p>
<p style="direction:rtl">  5- <em>فرشتگان نژادها</em>. آنهایی که برای حفظ نژادهای تکاملی زمان کار می&zwnj;کنند، صرف نظر از درگیریهای سیاسی و گروهبندیهای مذهبی آنها. در یورنشیا بقایای نُه نژاد بشری وجود دارند که با مردم روزگاران امروز درآمیخته و ترکیب شده&zwnj;اند. این سرافیمها به طور نزدیک به خدمت سرپرستان نژادی مربوط هستند، و گروهی که اکنون در یورنشیا است، گروه آغازینی است که به زودی بعد از روز پنطیکاست به سیاره تخصیص یافت.</p>
<p style="direction:rtl">  6- <em>فرشتگان آینده</em>. اینها فرشتگان پیش&zwnj;بینی هستند که یک عصر و طرح آینده را برای تحقق چیزهای بهتر یک دورۀ جدید و در حال پیشرفت پیش&zwnj;بینی می&zwnj;کنند؛ آنها آرشیتکتهای اعصار پیاپی هستند. گروهی که اکنون در سیاره است از آغاز دورۀ کنونی در سیاره بدین گونه عمل کرده است.</p>
<p style="direction:rtl">  7- <em>فرشتگان روشنگری</em>. یورنشیا اکنون کمک سومین گروه از سرافیمها را که وقف شکوفایی آموزش سیاره&zwnj;ای هستند دریافت می&zwnj;دارد. این فرشتگان به کار آموزش ذهنی و اخلاقی، بدان گونه که به افراد، خانواده&zwnj;ها، گروهها، مدارس، اجتماعات، ملتها، و تمامی نژادها مربوط است، مشغول هستند.</p>
<p style="direction:rtl">  8- <em>فرشتگان سلامتی</em>. اینها خادمان سرافی هستند که به یاری آن عوامل انسانی که وقف ترویج سلامتی و پیشگیری از بیماری هستند تخصیص یافته&zwnj;اند. گروه کنونی ششمین گروهی است که در طول این دوره خدمت می&zwnj;نماید.</p>
<p style="direction:rtl">  9- <em>سرافیمهای خانه</em>. یورنشیا اکنون از خدمات پنجمین گروه از خادمان فرشته که وقف حفظ و پیشرفت خانه، نهاد بنیادین تمدن بشری، می&zwnj;باشد بهره&zwnj;مند است.</p>
<p style="direction:rtl">  10- <em>فرشتگان صنعت</em>. این گروه از فرشتگان سراف درگیر ترویج توسعۀ صنعتی و بهبود شرایط اقتصادی در میان مردمان یورنشیا می&zwnj;باشد. این گروه از هنگام اعطای میکائیل هفت بار تغییر یافته است.</p>
<p style="direction:rtl">  11- <em>فرشتگان تفریح</em>. اینها سرافیمهایی هستند که ارزشهای تفریج، مزاح، و استراحت را ترویج می&zwnj;کنند. آنها همواره درصدد ارتقاء سرگرمیهای تفریحی انسان هستند و بدین ترتیب ترویج بهره&zwnj;وری سودمندتر از فراغت بشری را ترویج می&zwnj;کنند. گروه کنونی سومین گروه از آن رسته است که در یورنشیا خدمت می&zwnj;کند.</p>
<p style="direction:rtl">  12- <em>فرشتگان خدمت فوق بشری</em>. اینها فرشتگانِ فرشتگان هستند، آن سرافیمهایی که به خدمت در کلیۀ زندگیهای دیگر فوق بشری در سیاره، موقت یا دائم، تخصیص یافته&zwnj;اند. این گروه از هنگام آغاز دورۀ کنونی خدمت کرده است.</p>
</blockquote>
<p style="direction:rtl">  هنگامی که این گروههای سرافیمهای ارشد در امور سیاست یا شیوۀ سیاره&zwnj;ای توافق ندارند، اختلافات آنها معمولاً توسط فرماندار کل حل و فصل می&zwnj;شود، اما تمامی احکام او بنا بر طبیعت و سنگینیِ موارد مورد اختلاف در معرض استیناف قرار دارند.</p>
<p style="direction:rtl">  هیچیک از این گروههای فرشتگان کنترل مستقیم یا اختیاری روی قلمروهای مأموریت خویش اعمال نمی&zwnj;دارند. آنها نمی&zwnj;توانند امور قلمرو عمل مربوط به خود را به طور کامل کنترل نمایند، اما می&zwnj;توانند چنان شرایط سیاره&zwnj;ای را تحت کنترل درآورند و طوری شرایط را به هم مرتبط سازند که بتوانند به گونه&zwnj;ای مطلوب روی گستره&zwnj;های فعالیت بشری که به آن وصل هستند تأثیر بگذارند و آنها چنین می&zwnj;کنند.</p>
<p style="direction:rtl">  سرافیمهای ارشدِ سرپرستیِ سیاره&zwnj;ای نیروهای بسیاری را برای اجرای مأموریتهای خود به کار می&zwnj;گیرند. آنها به صورت ادارات مرکزی اندیشه پرداز، متمرکز کنندگان کانون ذهنی، و ترویج دهندگان پروژه عمل می&zwnj;کنند. آنها ضمن این که قادر نیستند مفاهیم جدید و بالاتری را به اذهان بشری وارد کنند، اغلب برای شدت بخشیدن به برخی ایده&zwnj;آلهای بالاتر که در درون یک خرد بشری از پیش پدیدار شده است عمل می&zwnj;کنند.</p>
<p style="direction:rtl">  اما جدا از این ابزار گوناگون عمل مثبت، سرافیمهای ارشد پیشرفت سیاره&zwnj;ای را در برابر مخاطرات حیاتی از طریق بسیج، آموزش، و حفظ گروه ذخیرۀ سرنوشت بیمه می&zwnj;کنند. کارکرد اصلی این نیروهای ذخیره تضمین در برابر فروپاشی پیشرفت تکاملی است. آنها دور اندیشیهایی هستند که نیروهای آسمانی در مقابل غافلگیری ایجاد کرده&zwnj;اند؛ آنها تضمین در برابر فاجعه هستند.</p>
<div class="c1">
<h4 style="direction:rtl">7- گروه ذخیرۀ سرنوشت</h4></div>

<p style="direction:rtl">  گروه ذخیرۀ سرنوشت شامل مردان و زنان زنده&zwnj;ای است که به خدمت ویژۀ دولت فوق بشری امور کره پذیرفته شده&zwnj;اند. این گروه در بر گیرندۀ مردان و زنان هر نسل است که توسط سرپرستان روحی عالم انتخاب شده&zwnj;اند تا به اجرای کارکرد بخشش و خرد به فرزندان زمان در کرات تکاملی یاری رسانند. در اجرای امور طرحهای فراز، این شیوۀ کلی است که این به کار گرفتنِ مرتبطِ مخلوقات ارادی انسانی را بعد از این که آنها برای به عهده گرفتن این مسئولیتها شایستگی و اعتماد را کسب کردند آغاز کنند. از این رو، به محض این که مردان و زنان با ظرفیت کافی ذهنی، مرتبت کافی اخلاقی، و معنویت لازم در صحنۀ عمل گذرا پدیدار شدند، به سرعت به گروه آسمانی مناسبِ شخصیتهای سیاره&zwnj;ای به عنوان انسانهای رابط، یاوران انسانی، گمارده شوند.</p>
<p style="direction:rtl">  هنگامی که موجودات بشری به عنوان پاسداران سرنوشت سیاره&zwnj;ای برگزیده می&zwnj;شوند، هنگامی که آنها در طرحهایی که سرپرستان دنیا اجرا می&zwnj;کنند افراد محوری می&zwnj;شوند، در آن هنگام رئیس سیاره&zwnj;ای سرافیمها پیوند گذرای آنها را به گروه سرافی تأیید می&zwnj;کند و نگاهبانان شخصی سرنوشت را منصوب می&zwnj;کند تا به همراه این نیروهای ذخیرۀ انسانی خدمت کنند. کلیۀ نیروهای ذخیره از تنظیم کنندگان خود-آگاه برخوردارند، و بیشتر آنها در دایره&zwnj;های بالاتر کیهانیِ پیشرفت عقلانی و دستیابی روحی عمل می&zwnj;کنند.</p>
<p style="direction:rtl">  انسانهای عالم به دلایل زیرین برای خدمت در گروه ذخیرۀ سرنوشت در کرات مسکونی برگزیده می&zwnj;شوند:</p>
<blockquote>
<p style="direction:rtl">  1- ظرفیت ویژه برای تمرین مخفیانه برای مأموریتهای بیشمار محتمل اضطراری در اجرای فعالیتهای گوناگون امور کره.</p>
<p style="direction:rtl">  2- وقف با جان و دل به یک آرمان ویژۀ اجتماعی، اقتصادی، سیاسی، معنوی، یا دیگر، به همراه اشتیاق به خدمت بدون قدردانی و پاداش بشری.</p>
<p style="direction:rtl">  3- برخورداری از یک تنظیم کنندۀ فکر که در پاسخگویی به دشواریهای سیاره&zwnj;ای و مقابله با وضعیتهای قریب&zwnj;الوقوع اضطراری کره استعداد خارق&zwnj;العاده و تجربۀ احتمالی پیش-یورنشیا دارد.</p>
</blockquote>
<p style="direction:rtl">  هر بخش از خدمت آسمانی سیاره&zwnj;ای مشمول یک گروه ارتباطی از این انسانهای رتبۀ سرنوشت می&zwnj;باشد. هر کرۀ متوسط مسکونی هفتاد گروه جداگانۀ سرنوشت را که از نزدیک به راهبرد فوق بشری کنونیِ امور کره وصل هستند به کار می&zwnj;گیرد. در یورنشیا دوازده گروه ذخیرۀ سرنوشت وجود دارد، یکی برای هر یک از گروههای سیاره&zwnj;ایِ دارای سرپرستی سرافی.</p>
<p style="direction:rtl">  دوازده گروه نیروهای ذخیرۀ سرنوشت یورنشیا شامل ساکنان انسانیِ کره&zwnj;ای هستند که برای کارهای بیشمار حیاتی در زمین تمرین داده شده&zwnj;اند و برای عمل کردن در وضعیتهای محتمل سیاره&zwnj;ای در آمادگی به سر می&zwnj;برند. مجموعۀ این گروه اکنون شامل 962 شخص است. تعداد نفرات کوچکترین گروه 41 تن و بزرگترین آنها 172 تن می&zwnj;باشد. به جز کمتر از بیست تن از شخصیتهای ارتباطی، اعضای این گروه بی&zwnj;همتا نسبت به آمادگیشان برای کارکرد محتمل در برخی بحرانهای سیاره&zwnj;ای کاملاً بی&zwnj;اطلاع هستند. این نیروهای ذخیرۀ انسانی توسط گروهی که به ترتیب به آنها وصل هستند برگزیده می&zwnj;شوند و به همین ترتیب توسط تکنیک ترکیبیِ تنظیم کنندۀ فکر و کارکرد فرشتۀ نگاهبان سراف در اعماق ذهن آموزش و تمرین داده می&zwnj;شوند. شخصیتهای بیشمار آسمانی دیگر بارها در این آموزش ناخودآگاه شرکت می&zwnj;کنند، و در تمامی این آمادگی ویژه بینابینیها خدمات ارزشمند و ضروری را انجام می&zwnj;دهند.</p>
<p style="direction:rtl">  در بسیاری کرات مخلوقات بینابینی ثانویه که بهتر انطباق یافته&zwnj;اند قادرند به درجات متغیری از تماس با تنظیم کنندگان فکری برخی انسانهای مطلوب برگزیده از طریق تأثیر ماهرانه روی اذهان ذکر شدۀ مورد اقامت دست یابند. (و درست از طریق چنین ترکیب نیک بختانۀ تنظیمات کیهانی بود که این آشکارسازیها به زبان انگلیسی در یورنشیا پدیدار گشتند.) این انسانهای مورد تماس بالقوۀ کرات تکاملی در گروههای بیشمار ذخیره بسیج می&zwnj;شوند، و تا حد مشخصی، از طریق این گروههای کوچکِ شخصیتهای آینده&zwnj;نگر است که تمدن معنوی پیش می&zwnj;رود و والامرتبه&zwnj;ها قادر می&zwnj;شوند در پادشاهیهای انسانها حکومت کنند. مردان و زنان این گروههای ذخیرۀ سرنوشت از طریق کارکرد مداخله کنندۀ مخلوقات بینابینی بدین گونه درجات گوناگونی از تماس را با تنظیم کنندگان خود دارا می&zwnj;باشند؛ اما همین انسانها برای همنوعان خود به قدر اندکی شناخته شده&zwnj;اند، به جز در آن وضعیتهای نادر اضطراری اجتماعی و حالات فوق&zwnj;العادۀ روحی که این شخصیتهای ذخیره برای پیشگیری از تلاشی فرهنگ تکاملی یا نابودی نور حقیقت زنده در آن عمل می&zwnj;کنند. در یورنشیا این نیروهای ذخیرۀ سرنوشت به ندرت در صفحات تاریخ بشری جلوه&zwnj;گر شده&zwnj;اند.</p>
<p style="direction:rtl">  افراد ذخیره به گونه&zwnj;ای ناخودآگاه به عنوان نگهدارندگان اطلاعات ضروری سیاره&zwnj;ای عمل می&zwnj;کنند. بارها به دنبال مرگ یک فرد ذخیره، از طریق ارتباط دو تنظیم کنندۀ فکر، انتقال برخی اطلاعات حیاتی از ذهن فرد ذخیرۀ در حال مردن به یک جانشین جوانتر انجام می&zwnj;شود. تنظیم کنندگان بدون شک از طریق بسیاری راههای دیگر که برای ما ناشناخته است در ارتباط با این گروه ذخیره عمل می&zwnj;کنند.</p>
<p style="direction:rtl">  در یورنشیا گروه ذخیرۀ سرنوشت، گر چه هیچ سرپرست دائمی ندارد، از شوراهای دائمی خود برخوردار است که سازمان اداره کنندۀ آن را تشکیل می&zwnj;دهند. اینها شامل شورای قضایی، شورای اصالت تاریخی، شورای حاکمیت سیاسی، و بسیاری دیگر می&zwnj;شوند. گاه به گاه مطابق سازماندهی گروه، سرپرستان افتخاری (انسانی) کل گروه ذخیره توسط این شوراهای دائم برای کارکرد مشخص مأموریت یافته&zwnj;اند. طول مدت دوران تصدی این رئیسان ذخیره معمولاً چند ساعت است که به انجام یک کار مشخص محدود است.</p>
<p style="direction:rtl">  گروه ذخیرۀ یورنشیا بزرگترین عضویت خود را در روزگاران آدمیها و آندیها داشت، و با رقیق شدن خون بنفش به طور بی&zwnj;وقفه کاهش یافت و در حدود زمان پنطیکاست به نقطۀ پایین خود رسید، و از آن هنگام عضویت گروه ذخیره به طور پیوسته افزایش یافته است.</p>
<p style="direction:rtl">  (اکنون تعداد نفرات گروه ذخیرۀ کیهانیِ شهروندان جهان &ndash; آگاه در یورنشیا بیش از هزار انسان است که بینش شهروندی کیهانی آنها به مراتب فراتر از گسترۀ منزلگاه زمینی آنها است، اما برای من قدغن است که طبیعت واقعی کارکرد این گروه بی&zwnj;نظیر از موجودات زندۀ بشری را آشکار سازم.)</p>
<p style="direction:rtl">  انسانهای یورنشیا نباید اجازه دهند انزوای نسبی روحیِ کره&zwnj;شان از برخی مدارهای جهان محلی یک احساس ترک شدگی کیهانی یا یتیم بودن سیاره&zwnj;ای را ایجاد کند. در سیاره یک سرپرستی بسیار قطعی و مؤثر فوق بشری از امور کره و سرنوشتهای بشری عمل می&zwnj;کند.</p>
<p style="direction:rtl">  اما این حقیقت دارد که شما در بهترین حالت فقط می&zwnj;توانید یک ایدۀ ناکافی از یک دولت ایده&zwnj;آل سیاره&zwnj;ای داشته باشید. از هنگام روزگاران آغازین پرنس سیاره&zwnj;ای، یورنشیا از ناکامیِ طرح الهیِ رشد کره و توسعۀ نژادی رنج برده است. کرات مسکونی وفادار سِتانیا همانند یورنشیا حکمرانی نمی&zwnj;شوند. با این وجود، دولتهای سیاره&zwnj;ایِ شما در مقایسه با سایر کرات منزوی آنقدر دون پایه نبوده&zwnj;اند؛ فقط می&zwnj;توان گفت یک یا دو کره ممکن است بدتر باشند، و یک تعداد اندکی ممکن است قدری بهتر باشند، اما اکثریت در یک سطح برابری با شما قرار دارند.</p>
<p style="direction:rtl">  به نظر نمی&zwnj;رسد کسی در جهان محلی بداند چه وقت وضعیت نامشخص دولت سیاره&zwnj;ای پایان خواهد یافت. ملک صادقهای نبادان به این نظر تمایل دارند که تا هنگام ورود دوم شخصی میکائیل به یورنشیا تغییر اندکی در دولت و سرپرستی سیاره&zwnj;ای رخ خواهد داد. بدون شک در این هنگام، اگر نه از پیش، تغییرات گسترده&zwnj;ای در مدیریت سیاره&zwnj;ای به مورد اجرا در خواهد آمد. اما در رابطه با طبیعت این تغییراتِ سرپرستی کره به نظر نمی&zwnj;رسد کسی قادر باشد حتی حدس بزند. در تمامی تاریخ کرات مسکونی جهان نبادان هیچ پیشینه&zwnj;ای برای چنین رخدادی وجود ندارد. در میان بسیاری چیزها در رابطه با دولت آیندۀ یورنشیا که فهم آن دشوار است، یک چیز چشمگیر مکان یک مدار و ستاد مرکزی ناحیه&zwnj;ایِ فرشتگان اعظم در سیاره است.</p>
<p style="direction:rtl">  کرۀ منزوی شما در رایزنیهای جهان فراموش نشده است. یورنشیا یک یتیم کیهانی نیست که با گناه بدنام شده باشد و به سبب شورش از مراقبت الهی کنار گذاشته شده باشد. از یوورسا تا سلوینگتون و تا جروسم، حتی در هاونا و در بهشت، آنها همگی می&zwnj;دانند ما اینجا هستیم؛ و شما انسانها که اکنون در یورنشیا اقامت دارید درست همانقدر به گونه&zwnj;ای مهرآمیز عزیز شمرده می&zwnj;شوید و درست همانقدر به گونه&zwnj;ای وفادارانه مورد مراقبت هستید که گویا کره هرگز توسط یک پرنس سیاره&zwnj;ای عهد شکن مورد خیانت واقع نشده بود، و حتی بیشتر اینطور است. این برای ابد حقیقت دارد، &rdquo;خود پدر شما را دوست دارد.&ldquo;</p>
<p style="direction:rtl">  [ارائه شده توسط رئیس سرافیمها که مقیم یورنشیا است.]</p>
</body>
</html>
