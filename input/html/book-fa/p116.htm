<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 116 - قادر متعال</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">&#1606;&#1587;&#1582;&#1728; &#1662;&#1740;&#1588;&#1606;&#1608;&#1740;&#1587;</span></h1>
</div>
 <div class="c1">
 <h1 style="direction:rtl">مقالۀ 116</h1>
</div>
<div class="c1">
<h4 style="direction:rtl">قادر متعال</h4>
</div>

<p style="direction:rtl">  اگر انسان تشخیص می&zwnj;داد که آفرینندگانش &mdash; سرپرستان بلافصل او &mdash; ضمن این که الهی هستند متناهی نیز می&zwnj;باشند، و این که خدای زمان و فضا یک الوهیت در حال تکامل و نامطلق است، در آن صورت ناهمسازیهای نابرابریهای گذرا دیگر پارادوکسهای ژرف مذهبی نمی&zwnj;شدند. دیگر ایمان مذهبی با ترویج ظاهر آراستۀ اجتماعی در میان نیکبختان بی&zwnj;مقدار نمی&zwnj;شد، ضمن این که کاربردش در میان قربانیان نگون&zwnj;بختِ محرومیت اجتماعی فقط تشویق بی&zwnj;توجهی نسبت به لذاّت دنیوی باشد.</p>
<p style="direction:rtl">  هنگام نظارۀ کرات بدیعاً کامل هاونا، هم خردمندانه و هم منطقی است که باور کنیم توسط یک آفرینندۀ کامل، بیکران، و مطلق ساخته شده&zwnj;اند. اما همان خرد و منطق در هنگام نظارۀ آشوب، عدم کمال، و بی&zwnj;عدالتی&zwnj;های یورنشیا، هر موجود صادق را وا می&zwnj;دارد نتیجه&zwnj;گیری کند که دنیای شما توسط آفرینندگانی که زیرمطلق، پیش&zwnj;بیکران، و غیر از کاملند ساخته شده و اداره می&zwnj;شود.</p>
<p style="direction:rtl">  رشد تجربی بر شراکت آفریده - آفریننده دلالت دارد &mdash; شراکت خداوند و انسان. رشد ویژگی الوهیت تجربی است: هاونا رشد نکرد؛ هاونا هست و همیشه بوده است. هاونا مثل خدایان جاودان که منبع آن می&zwnj;باشند وجودگرا است. اما رشد ویژگی جهان بزرگ است.</p>
<p style="direction:rtl">  قادر متعال یک الوهیت زنده و در حال تکامل توانمندی و شخصیت است؛ قلمرو کنونی او، جهان بزرگ، همچنین یک قلمرو در حال رشدِ توانمندی و شخصیت است. سرنوشت او کمال است، اما تجربۀ کنونی او در بر گیرندۀ عناصر رشد و مرتبت ناکامل است.</p>
<p style="direction:rtl">  ایزد متعال در جهان مرکزی بدواً به صورت یک شخصیت روحی عمل می&zwnj;کند؛ ثانیاً در جهان بزرگ به صورت خدای قادر، یک شخصیت توانمند. کارکرد سوم متعال در جهان بنیادین اکنون پنهان است، و فقط به صورت یک پتانسیل ناشناختۀ ذهنی وجود دارد. هیچکس نمی&zwnj;داند که این رشد سوم ایزد متعال دقیقاً چه را آشکار خواهد کرد. برخی باور دارند که وقتی ابرجهانها در نور و حیات استقرار یافتند، متعال از یوورسا به صورت حکمران قادر و تجربیِ جهان بزرگ عمل خواهد کرد، ضمن این که قدرت او به عنوان ابرقادرِ جهانهای بیرونی بسط خواهد یافت. دیگران گمان می&zwnj;کنند که سومین مرحلۀ تعالیت در بر گیرندۀ سومین سطح تجلی الوهیت خواهد بود. اما هیچیک از ما به راستی نمی&zwnj;دانیم.</p>
<div class="c1">
<h4 style="direction:rtl">1- ذهن متعال</h4></div>

<p style="direction:rtl">  تجربۀ هر شخصیت آفریدۀ در حال تکامل یک فاز از تجربۀ قادر متعال می&zwnj;باشد. استیلای هوشمندانه بر هر بخش فیزیکی از ابرجهانها بخشی از کنترل در حال رشد قادر متعال می&zwnj;باشد. سنتز خلاقِ قدرت و شخصیت بخشی از اشتیاق خلاق ذهن متعال است و عیناً اساس رشد تکاملیِ یگانگی در ایزد متعال می&zwnj;باشد.</p>
<p style="direction:rtl">  پیوندِ ویژگیهای قدرت و شخصیتِ تعالیت کارکرد ذهن متعال است؛ و تکامل تکمیل شدۀ قادر متعال به یک الوهیت یگانه شده و شخصی خواهد انجامید &mdash; نه در هر پیوند هماهنگ شدۀ ناپایدار ویژگیهای الهی. از دیدگاه گسترده&zwnj;تر، جدا از متعال هیچ قادری، و جدا از قادر هیچ متعالی وجود نخواهد داشت.</p>
<p style="direction:rtl">  در سرتاسر اعصار تکاملی، پتانسیل فیزیکی قدرت متعال به هفت مدیر عالی نیرو داده شده است، و پتانسیل ذهن در هفت روح استاد نهفته است. ذهن بیکران کارکرد روح بیکران می&zwnj;باشد؛ ذهن کیهانی، کارکرد هفت روح استاد است؛ ذهن متعال در هماهنگی جهان بزرگ و در پیوند کنشمندانه با آشکارسازی و دستیابی به خدای هفتگانه در حال پدیدار شدن است.</p>
<p style="direction:rtl">  ذهنِ زمان &ndash; فضا، ذهن کیهانی، به گونه&zwnj;ای ناهمسان در هفت ابرجهان در حال کار کردن است، اما از طریق یک تکنیک ناشناختۀ همیارانه در ایزد متعال هماهنگی می&zwnj;شود. کنترل فراگیر قادر بر جهان بزرگ به گونه&zwnj;ای بی&zwnj;همتا فیزیکی و روحی نیست. در هفت ابر جهان، این بدواً مادی و روحی است، اما پدیده&zwnj;های متعال که هم عقلانی و هم روحی هستند نیز وجود دارند.</p>
<p style="direction:rtl">  ما در مقایسه با هر جنبۀ دیگر این الوهیت در حال تکامل، به راستی کمتر دربارۀ ذهن تعالیت می&zwnj;دانیم. این ذهن به طور بی چون و چرا در سرتاسر جهان بزرگ فعال است و باور می&zwnj;رود که یک سرنوشت بالقوه با کارکرد جهان بنیادین داشته باشد که گستره&zwnj;ای وسیع دارد. اما ما این را می&zwnj;دانیم: در حالی که ممکن است بدن به رشد کامل دست یابد، و در حالی که روح ممکن است به رشد کامل برسد، پیشرفت ذهن هیچگاه متوقف نمی&zwnj;شود &mdash; این تکنیکی تجربی با پیشرفت بی&zwnj;پایان است. متعال یک الوهیت تجربی است و از این رو هیچگاه به کمال پیشرفت ذهنی دست نمی&zwnj;یابد.</p>
<div class="c1">
<h4 style="direction:rtl">2- قادر و خدای هفتگانه</h4></div>

<p style="direction:rtl">  ظهور قدرتمند قادر در جهان با پدیداری آفرینندگان و کنترلگران والای ابرجهانهای تکاملی در عرصۀ کنش کیهانی همزمان است.</p>
<p style="direction:rtl">  خدای متعال ویژگیهای روح و شخصیتش را از تثلیث بهشت می&zwnj;گیرد، اما او در کنشهای پسران آفریننده، قدمای ایامها، و ارواح استاد که کنشهای جمعی&zwnj;شان منبع قدرت در حال رشد او به عنوان حکمران توانمند برای هفت ابرجهان و در آنها می&zwnj;باشد در حال پدیداری قدرتمند است.</p>
<p style="direction:rtl">  الوهیت کامل بهشت برای مخلوقات در حال تکامل زمان و فضا غیرقابل درک است. ابدیت و بیکرانی در بر گیرندۀ یک سطح از واقعیت الوهیت است که مخلوقات زمان - فضا قادر به درک آن نیستند. بیکرانیِ الوهیت و مطلق بودنِ حاکمیت، ذاتی تثلیث بهشت است، و تثلیث یک واقعیت است که تا اندازه&zwnj;ای فراتر از فهم انسان فانی است. مخلوقات زمان - فضا باید دارای منشأ، نسبیت، و سرنوشت باشند تا بتوانند روابط جهانی را درک کنند و ارزشهای معنی ربانیت را بفهمند. از این رو تثلیث بهشت تجلیهای برون بهشتیِ ربانیت را رقیق می&zwnj;کند و سوا از آن محدود می&zwnj;کند، و بدین ترتیب آفرینندگان متعال و دستیاران آنها را که به طور پیوسته نور حیات را دورتر و دورتر از منبع بهشتی آن حمل می&zwnj;کنند به وجود می&zwnj;آورد، تا این که دورترین و زیباترین تجلی آن را در زندگی زمینیِ پسران اعطایی در کرات تکاملی بیابد.</p>
<p style="direction:rtl">  و این منشأ خدای هفتگانه&zwnj;ای است که سطوح پیاپی آن توسط انسان فانی به ترتیب زیر مورد مواجهه واقع می&zwnj;شود:</p>
<blockquote>
<p style="direction:rtl">  1- پسران آفریننده (و ارواح آفرینشگر).</p>
<p style="direction:rtl">  2- قدمای ایامها.</p>
<p style="direction:rtl">  3- هفت روح استاد.</p>
<p style="direction:rtl">  4- ایزد متعال.</p>
<p style="direction:rtl">  5- عامل مشترک.</p>
<p style="direction:rtl">  6- پسر جاودان.</p>
<p style="direction:rtl">  7- پدر جهانی.</p>
</blockquote>
<p style="direction:rtl">  سه سطح اول آفرینندگانِ متعال هستند؛ سه سطح آخر الوهیتهای بهشت می&zwnj;باشند. متعال به عنوان تجسم روحیِ تجربیِ تثلیث بهشت و به عنوان تمرکز کانونیِ تجربیِ قدرتِ توانمندِ تکاملیِ فرزندان آفرینندۀ الوهیتهای بهشت به طور پیوسته مداخله می&zwnj;کند. ایزد متعال آشکارسازی حداکثرِ الوهیت برای هفت ابرجهان و برای عصر کنونی جهان می&zwnj;باشد.</p>
<p style="direction:rtl">  از طریق تکنیک منطق انسانی می&zwnj;توان استنتاج نمود که پیوند مجدد تجربیِ کنشهای جمعیِ سه سطح اولِ خدای هفتگانه با سطح الوهیت بهشت برابر است، اما چنین نیست. الوهیت بهشت الوهیت <em>وجودگرا</em> است. آفرینندگان متعال در وحدت الهی قدرت و شخصیتشان، در بر گیرنده و نشانگر یک پتانسیل توانمندیِ نوینِ الوهیت <em>تجربی</em> هستند. و این پتانسیلِ توانمندی که منشأ تجربی دارد با الوهیت تجربی که منشأ در تثلیث دارد &mdash; ایزد متعال &mdash; پیوندی اجتناب ناپذیر و گریزناپذیر می&zwnj;یابد.</p>
<p style="direction:rtl">  خدای متعال تثلیث بهشت نیست. او هر یک یا تمامی آن آفرینندگان ابرجهان که فعالیتهای کنشمندانه&zwnj;شان در واقع ایجاد کنندۀ قدرت در حال تکامل توانمند او می&zwnj;باشد نیز نیست. خدای متعال، ضمن این که منشأ در تثلیث دارد، فقط از طریق کنشهای هماهنگ شدۀ سه سطح اول خدای هفتگانه به صورت یک شخصیت دارای قدرت به مخلوقات تکاملی متجلی می&zwnj;شود. قادر متعال اکنون از طریق فعالیتهای شخصیتهای متعال آفریننده در زمان و فضا در حال واقعیت&zwnj;یابی است، حتی همانطور که در ابدیت عامل مشترک از طریق خواست پدر جهانی و پسر جاودان به عرصۀ وجود گام نهاد. این موجوداتِ سه سطح اولِ خدای هفتگانه همان سرشت و منبع قدرت قادر متعال هستند؛ از این رو آنها باید به طور پیوسته با کنشهای اداری او همراهی نموده و آنها را حفظ کنند.</p>
<div class="c1">
<h4 style="direction:rtl">3- قادر و الوهیت بهشت</h4></div>

<p style="direction:rtl">  الوهیتهای بهشت نه فقط در مدارهای جاذبه&zwnj;شان در سرتاسر جهان بزرگ به طور مستقیم عمل می&zwnj;کنند، بلکه همچنین از طریق عوامل گوناگون خود و سایر تجلیها کار می&zwnj;کنند، مثل:</p>
<blockquote>
<p style="direction:rtl">  1- <em>تمرکزهای کانونی ذهنی سومین منبع و مرکز</em>. قلمروهای متناهی انرژی و روح عملاً توسط وجودهای ذهنی عامل مشترک حفظ می&zwnj;شوند. این امر از روح آفرینشگر در یک جهان محلی از طریق ارواح بازتابگر یک ابرجهان تا ارواح استاد در جهان بزرگ حقیقت دارد. مدارهای ذهنی که از این کانونهای هوشمندیِ گوناگون سرچشمه می&zwnj;گیرند نشانگر عرصۀ کیهانیِ انتخاب مخلوق هستند. ذهن واقعیتی است انعطاف&zwnj;پذیر که آفریده&zwnj;ها و آفرینندگان می&zwnj;توانند فوراً تحت سیطرۀ خود در آورند؛ ذهن حلقۀ حیاتی است که ماده و روح را به هم وصل می&zwnj;کند. اعطای ذهنیِ سومین منبع و مرکز، شخص روحیِ خدای متعال را با نیروی تجربی قادر تکاملی یگانه می&zwnj;سازد.</p>
<p style="direction:rtl">  2- <em>آشکارسازیهای شخصیتیِ دومین منبع و مرکز</em>. وجودهای ذهنی عامل مشترک روح ربانیت را با الگوی انرژی یگانه می&zwnj;سازد. پدیداریهای اعطاییِ پسر جاودان و پسران بهشتی او سرشت الهی یک آفریننده را با سرشت در حال تکامل یک مخلوق یگانه می&zwnj;سازد، و در واقع جوش می&zwnj;دهد. متعال هم آفریده است و هم آفریننده؛ امکان این گونه بودنِ او در کنشهای اعطاییِ پسر جاودان و پسران همتراز و تحت فرمان او آشکار شده است. رسته&zwnj;های اعطاییِ فرزندی، میکائیلها و آوُنالها، سرشت الهی خود را با سرشت مخلوقاتِ با حسن نیتی که از طریق زندگی کردن در شکل حیات واقعی مخلوق در کرات تکاملی متعلق به آنها شده&zwnj;اند، در واقع بالا می&zwnj;برند. هنگامی که ربانیت همانند بشریت می&zwnj;شود، در ذات این رابطه این امکان به وجود می&zwnj;آید که بشریت بتواند الهی شود.</p>
<p style="direction:rtl">  3- <em>وجودهای سکنی&zwnj;گزین اولین منبع و مرکز</em>. ذهن علیّتهای روح را با واکنشهای انرژی یگانه می&zwnj;سازد؛ کارکرد اعطایی، فرودهای ربانیت را با فرازهای مخلوق یگانه می&zwnj;سازد؛ و قطعات سکنی&zwnj;گزین پدر جهانی مخلوقات در حال تکامل را با خداوند در بهشت در واقع یگانه می&zwnj;سازد. حضورهای این چنینیِ متعددی از پدر وجود دارد که در رسته&zwnj;های بیشمار شخصیتها سکنی می&zwnj;گزیند، و در انسان فانی این قطعات الهیِ پدر، تنظیم کنندگان فکر هستند. ناصحان اسرارآمیز برای موجودات بشری چیزی هستند که تثلیث بهشت برای ایزد متعال می&zwnj;باشد. تنظیم کنندگان بنیادهای مطلق هستند، و انتخاب آزادانه می&zwnj;تواند موجب شود واقعیت الهیِ سرشت یک موجود جاودان بر بنیادهای مطلق تکامل یابد. این امر در مورد انسان سرشت یک پایان دهنده، و در خدای متعال سرشت الوهیت است.</p>
</blockquote>
<p style="direction:rtl">  پدیداریِ اعطاییِ رسته&zwnj;های فرزندی بهشت به شکل مخلوق این پسران الهی را قادر می&zwnj;سازد از طریق دستیابی به سرشت واقعیِ مخلوقات جهان شخصیت خود را غنا بخشند، ضمن این که این پدیداریهای اعطایی راه بهشتیِ نیل به ربانیت را به خود مخلوقات به گونه&zwnj;ای استوار آشکار می&zwnj;سازد. اعطاهای پدر جهانی به صورت تنظیم کنندگان او را قادر می&zwnj;سازد که شخصیت مخلوقات دارایِ اراده را به خود جذب کند. و در سرتاسر تمامی این روابط در جهانهای متناهی عامل مشترک منبع پیوسته حاضر کارکرد ذهن است که به واسطۀ آن این فعالیتها رخ می&zwnj;دهند.</p>
<p style="direction:rtl">  الوهیتهای بهشت از طریق این راهها و بسیاری راههای دیگر در تکاملهای زمان، که در سیارات چرخندۀ فضا آشکار می&zwnj;شوند، و در پدیداریِ شخصیت متعالِ نتیجۀ تمامی تکامل به اوج می&zwnj;رسند، شرکت می&zwnj;کنند.</p>
<div class="c1">
<h4 style="direction:rtl">4- آفرینندگان قادر و متعال</h4></div>

<p style="direction:rtl">  یگانگیِ تمامیتِ متعال به یگانگی تدریجی اجزای متناهی وابسته است؛ واقعیت یافتنِ متعال ناشی از همین یگانگی&zwnj;های عوامل تعالیت &mdash; آفرینندگان، مخلوقات، موجودات هوشمند، و انرژیهای جهانها &mdash; است و ایجاد کنندۀ آنها می&zwnj;باشد.</p>
<p style="direction:rtl">  در طول آن اعصاری که طی آن حاکمیتِ تعالیت تحت توسعۀ زمانی آن قرار گرفته است، قدرت توانمندانۀ متعال به کنشهای ربانی خدای هفتگانه وابسته است، ضمن این که به نظر می&zwnj;رسد یک رابطۀ خاص نزدیک میان ایزد متعال و عامل مشترک به همراه شخصیتهای اصلی او، هفت روح استاد، وجود داشته باشد. روح بیکران به عنوان عامل مشترک به طرق بسیاری که عدم کمال الوهیت تکاملی را جبران می&zwnj;کند عمل می&zwnj;کند و روابط بسیار نزدیکی با متعال حفظ می&zwnj;کند. این نزدیکی رابطه تا اندازه&zwnj;ای توسط تمامی ارواح استاد قسمت می&zwnj;شود، اما به طور ویژه توسط روح استاد شمارۀ هفت که برای متعال به عنوان سخنگو عمل می&zwnj;کند. این روح استاد متعال را می&zwnj;شناسد &mdash; با او در تماس شخصی است.</p>
<p style="direction:rtl">  در اوان برنامه&zwnj;ریزی برای طرح ابرجهانیِ آفرینش، ارواح استاد در آفرینش مشترک چهل و نه ارواح بازتابگر به تثلیث نیایی پیوستند، و به طور همزمان ایزد متعال به عنوان به اوج رسانندۀ کنشهای توامِ تثلیث بهشت و فرزندان آفرینشگر الوهیت بهشت به گونه&zwnj;ای خلاق عمل نمود. مجستان پدیدار گردید و از آن هنگام حضور کیهانی ذهن متعال را متمرکز ساخته است، در حالی که ارواح استاد به صورت مراکز مبدأ برای کارکرد گستردۀ ذهن کیهانی ادامه می&zwnj;دهند.</p>
<p style="direction:rtl">  اما ارواح استاد به سرپرستی ارواح بازتابگر ادامه می&zwnj;دهند. هفتمین روح استاد (در سرپرستی کلی خود بر اُروانتان که از جهان مرکزی انجام می&zwnj;دهد) در تماس شخصی با هفت روح بازتابگر که در یوورسا واقع شده&zwnj;اند می&zwnj;باشد و کنترل فراگیرِ آنها را به عهده دارد. او در کنترلها و مدیریتهای خود بر درون ابرجهانها و بین ابرجهانها در تماس بازتابگرانه با ارواح بازتابگر از نوع خودش که در پایتخت هر ابرجهان واقع شده&zwnj;اند قرار دارد.</p>
<p style="direction:rtl">  این ارواح استاد نه تنها پشتیبانان و ارتقا دهندگان حاکمیتِ تعالیت هستند، بلکه به نوبۀ خود تحت تأثیر مقاصد خلاق متعال قرار می&zwnj;گیرند. به طور معمول، آفرینشهای جمعی ارواح استاد از نوع نیمه مادی هستند (مدیران نیرو، و غیره)، در حالی که آفرینشهای منفرد آنها از نوع روحی می&zwnj;باشند (سوپرنافیم، و غیره). اما هنگامی که ارواح استاد در پاسخ به خواست و مقصود ایزد متعال، هفت روح مدار را <em>به طور جمعی</em> آفریدند، باید توجه شود که فرزندان این کنش خلاق روحی هستند، نه مادی یا نیمه مادی.</p>
<p style="direction:rtl">  و به همان گونه که در رابطه با ارواح استادِ ابرجهانها است، در رابطه با حکمرانان سه&zwnj;گانۀ این ابرآفرینشها &mdash; قدمای ایامها &mdash; نیز می&zwnj;باشد. این تجلیهای قضاوت &ndash; داوریِ تثلیث در زمان و فضا تکیه&zwnj;گاههای ناحیه&zwnj;ای برای قدرت در حال بسیج توانمند متعال می&zwnj;باشند، که به صورت نقاط هفتگانۀ کانونی برای تکامل حاکمیت سه&zwnj;گانه در قلمروهای زمان و فضا خدمت می&zwnj;کنند. این حکمرانان تثلیث منشأ، از جایگاه خود در موقعیت میانی بین بهشت و کرات در حال تکامل، هر دو راه را می&zwnj;بینند، از هر دو راه آگاهند، و هر دو راه را هماهنگی می&zwnj;کنند.</p>
<p style="direction:rtl">  اما جهانهای محلی آزمایشگاههایی واقعی هستند که تجارب ذهنی، ماجراجوییهای کهکشانی، آشکارسازیهای ربانیت، و پیشرفتهای شخصیت در آنها انجام می&zwnj;شوند، و هنگامی که در گسترۀ کیهان جمع زده شدند، در بر گیرندۀ بنیادهایی واقعی می&zwnj;شوند که متعال از طریق تجربه بر مبنای آنها به تکامل الوهیت دست می&zwnj;یابد.</p>
<p style="direction:rtl">  در جهانهای محلی حتی آفرینندگان تکامل می&zwnj;یابند: حضور عامل مشترک از یک نقطۀ کانونی زندۀ قدرتمند به مرتبت شخصیت الهیِ یک روح مادر جهان تکامل می&zwnj;یابد؛ پسر آفریننده از سرشت ربانیت وجودگرایانۀ بهشت به سرشت تجربی حاکمیت متعال تکامل می&zwnj;یابد. جهانهای محلی نقاط شروع تکامل راستین هستند، زایشگاههای شخصیتهای با حسن نیتِ ناکامل که از عطیۀ انتخاب آزادِ ارادیِ آفرینندگان مشترکِ خود شدن، بدان گونه که خواهند بود، برخوردار گشته&zwnj;اند.</p>
<p style="direction:rtl">  پسران مجیستریال در اعطاهای خود به کرات تکاملی سرانجام سرشتی را به دست می&zwnj;آورند که جلوه&zwnj;گر ربانیت بهشت در یگانگی تجربی با بالاترین ارزشهای معنوی سرشت مادی انسان است. و از طریق این اعطاها و سایر اعطاها، آفرینندگان نوع میکائیل به همین ترتیب به سرشت و دیدگاههای کیهانی فرزندان واقعی جهان محلی خود دست می&zwnj;یابند. این پسران آفرینندۀ استاد به تکمیل تجربۀ زیرمتعالی نزدیک می&zwnj;شوند؛ و هنگامی که حاکمیت جهان محلی آنها بسط می&zwnj;یابد تا در بر گیرندۀ ارواح آفرینشگر مربوطه شود، می&zwnj;شود گفت که به سرحدات تعالیت در محدودۀ پتانسیلهای کنونی جهان تکاملی بزرگ نزدیک می&zwnj;شود.</p>
<p style="direction:rtl">  هنگامی که پسران اعطایی راههای جدیدی را برای یافتن خداوند به انسان آشکار می&zwnj;کنند، این راههای دستیابی به ربانیت را نمی&zwnj;آفرینند، بلکه شاهراههای ابدی پیشرفت را که از طریق حضور متعال به شخص پدر بهشتی راه می&zwnj;برد روشن می&zwnj;سازند.</p>
<p style="direction:rtl">  جهان محلی نقطۀ شروع برای آن شخصیتهایی است که بیشترین فاصله را از خداوند دارند، و از این رو می&zwnj;توانند بیشترین میزان فراز معنوی را در جهان تجربه کنند، و می&zwnj;توانند به حداکثر شرکت تجربی در آفرینش مشترک خودشان دست یابند. همین جهانهای محلی به همین ترتیب بیشترین عمق ممکن تجربه را برای شخصیتهای فرود یابنده فراهم می&zwnj;کنند. این شخصیتها از این طریق به چیزی دست می&zwnj;یابند که برایشان درست به اندازۀ فراز بهشت برای یک مخلوق در حال تکامل پرمعنی است.</p>
<p style="direction:rtl">  به نظر می&zwnj;رسد که انسان فانی برای کارکرد کامل خدای هفتگانه، بدان گونه که این گروهبندیِ ربانیت در واقعیت یافتن متعال به اوج می&zwnj;رسد، ضروری است. رسته&zwnj;های متعدد دیگری از شخصیتهای جهان وجود دارند که برای تکامل توان قدرتمند متعال به همان اندازه ضروری هستند. اما این توصیف به منظور تعالی فکریِ موجودات بشری عرضه شده است، و لذا تا اندازۀ زیاد به آن عواملی محدود است که در تکامل خدای هفتگانه که به انسان فانی مربوط می&zwnj;باشند عمل می&zwnj;کنند.</p>
<div class="c1">
<h4 style="direction:rtl">5- کنترلگران قدرتمند و هفتگانه</h4></div>

<p style="direction:rtl">  به شما پیرامون رابطۀ خدای هفتگانه با ایزد متعال آموزش داده شده است، و شما اکنون باید تشخیص دهید که هفتگانه شامل کنترلگران و نیز آفرینندگان جهان بزرگ می&zwnj;شود. این کنترلگران هفتگانۀ جهان بزرگ در بر گیرندۀ اینها هستند:</p>
<blockquote>
<p style="direction:rtl">  1- کنترلگران استاد فیزیکی.</p>
<p style="direction:rtl">  2- مراکز عالی نیرو.</p>
<p style="direction:rtl">  3- مدیران عالی نیرو.</p>
<p style="direction:rtl">  4- قادر متعال.</p>
<p style="direction:rtl">  5- خدای عمل &mdash; روح بیکران.</p>
<p style="direction:rtl">  6- جزیرۀ بهشت.</p>
<p style="direction:rtl">  7- منبع بهشت &mdash; پدر جهانی.</p>
</blockquote>
<p style="direction:rtl">  این هفت گروه به لحاظ کارکردی از خدای هفتگانه جدایی ناپذیرند و سطح کنترل فیزیکیِ این رابطۀ الوهیت را تشکیل می&zwnj;دهند.</p>
<p style="direction:rtl">  دو شاخگیِ انرژی و روح (که ناشی از حضور توام پسر جاودان و جزیرۀ بهشت است) از نظر ابرجهان هنگامی نمادین گردید که هفت روح استاد به طور متحد درگیر اولین کنش خود در آفرینش جمعی شدند. این رخداد شاهد پدیداری هفت مدیر عالی نیرو گردید. همزمان با آن مدارهای روحی ارواح استاد به گونه&zwnj;ای قابل مقایسه از فعالیتهای فیزیکیِ سرپرستیِ مدیران نیرو متمایز گشتند، و ذهن کیهانی به صورت یک عامل جدید که ماده و روح را هماهنگ می&zwnj;کند فوراً پدیدار گشت.</p>
<p style="direction:rtl">  قادر متعال به صورت کنترلگر فراگیرِ نیروی فیزیکیِ جهان بزرگ در حال تکامل است. در عصر کنونی جهان این پتانسیل نیروی فیزیکی به نظر می&zwnj;رسد در هفت مدیر عالی نیرو که از طریق مکانهای ثابتِ مراکز نیرو و از طریق حضور متحرک کنترلگران فیزیکی عمل می&zwnj;کنند متمرکز شده باشد.</p>
<p style="direction:rtl">  جهانهای زمان کامل نیستند؛ کمال سرنوشت آنان است. تقلا برای کمال نه تنها به سطوح عقلانی و روحی مربوط است، بلکه همچنین به سطح فیزیکیِ انرژی و جرم. استقرار هفت ابرجهان در نور و حیات پیش فرض دستیابی آنها به ثبات فیزیکی می&zwnj;باشد. و حدس زده می&zwnj;شود که دستیابی نهایی توازن ماده نشانگر تکامل تکمیل شدۀ کنترل فیزیکیِ قادر خواهد بود.</p>
<p style="direction:rtl">  در روزهای آغازین ساخت جهان حتی آفرینندگان بهشت بدواً درگیر موازنۀ ماده هستند. الگوی یک جهان محلی نه تنها در نتیجۀ فعالیتهای مراکز نیرو شکل می&zwnj;یابد، بلکه همچنین به دلیل حضور روح آفرینشگر در فضا. و در سرتاسر این ادوار آغازینِ جهان محلی، پسر آفرینشگر یک ویژگیِ اندک فهم شدۀ کنترل ماده را به نمایش می&zwnj;گذارد، و او سیارۀ پایتخت خویش را ترک نمی&zwnj;کند تا این که توازن کلی جهان محلی تثبیت شده باشد.</p>
<p style="direction:rtl">  در تحلیل نهایی، تمامی انرژیها به ذهن واکنش نشان می&zwnj;دهند، و کنترلگران فیزیکی فرزندان خدای ذهن که فعال&zwnj;سازِ الگوی بهشت است می&zwnj;باشند. هوشمندی مدیران نیرو به طور پیگیرانه وقف کار ایجاد کنترل ماده است. تقلای آنها برای استیلای فیزیکی بر روابط انرژی و حرکتهای جرم هرگز متوقف نمی&zwnj;شود تا این که آنها به پیروزی متناهی بر انرژیها و اجرامی که قلمروهای دائمی فعالیت آنها را شامل می&zwnj;شوند دست می&zwnj;یابند.</p>
<p style="direction:rtl">  تقلاهای روح در زمان و فضا به تکامل استیلای روح بر ماده از طریق وساطت ذهنِ (شخصی) مربوط است؛ تکامل (غیرشخصیِ) فیزیکیِ جهانها به هماهنگ ساختن انرژی کیهانی با مفاهیم موازنۀ ذهن که تابع کنترل فراگیر روح است مربوط است. جمع تکامل سرتاسر جهان بزرگ یک امر یگانگی شخصیتیِ ذهن کنترل کنندۀ انرژی با هوشمندی هماهنگ شده با روح می&zwnj;باشد و در پدیداری کاملِ قدرت توانمند متعال آشکار خواهد شد.</p>
<p style="direction:rtl">  دشواری در رسیدن به یک وضعیت موازنۀ دینامیک، ذاتیِ واقعیتِ کیهان در حال رشد است. مدارهای تثبیت شدۀ آفرینش فیزیکی از طریق پدیداریِ انرژی جدید و جرم جدید مداوماً مورد مخاطره قرار می&zwnj;گیرند. یک جهان در حال رشد یک جهان تثبیت نشده است؛ از این رو هیچ بخش از کلیت کیهانی نمی&zwnj;تواند ثبات واقعی یابد تا این که تمامیت زمان شاهد تکمیل مادی هفت ابرجهان گردد.</p>
<p style="direction:rtl">  در جهانهای تثبیت شدۀ نور و حیات هیچ رخداد غیرمنتظرۀ فیزیکی که اهمیت عمده داشته باشد وجود ندارد. کنترل نسبتاً کامل روی آفرینش مادی به دست آمده است؛ هنوز دشواریهای رابطۀ جهانهای تثبیت شده با جهانهای در حال تکامل مهارت مدیران نیروی جهان را مداوماً به چالش می&zwnj;طلبد. اما به تدریج که جهان بزرگ به اوج تجلی تکاملی نزدیک می&zwnj;شود این مشکلات با کاهش فعالیت جدید خلاق به تدریج از میان خواهند رفت.</p>
<div class="c1">
<h4 style="direction:rtl">6- استیلای روح</h4></div>

<p style="direction:rtl">  در ابرجهانهای تکاملی انرژی &ndash; ماده مسلط است، به جز در شخصیت، جایی که روح از طریق وساطت ذهن برای چیرگی تقلا می&zwnj;کند. هدف جهانهای تکاملی استیلا بر انرژی &ndash; ماده از طریق ذهن و هماهنگی ذهن با روح است، و تمامی این کار به واسطۀ حضور خلاق و یگانه&zwnj;ساز شخصیت صورت می&zwnj;یابد. از این رو، در رابطه با شخصیت، سیستمهای فیزیکی تحت سلطه در می&zwnj;آیند؛ سیستمهای ذهنی هماهنگ می&zwnj;شوند، و سیستمهای روحی هدایت کننده می&zwnj;شوند.</p>
<p style="direction:rtl">  این پیوند نیرو و شخصیت در متعال و به عنوان متعال در سطوح الوهیت تجلی می&zwnj;یابد. اما تکامل واقعی استیلای روح رشدی است که مبتنی بر کنشهای داوطلبانۀ آفرینندگان و مخلوقات جهان بزرگ می&zwnj;باشد.</p>
<p style="direction:rtl">  در سطوح مطلق، انرژی و روح یگانه&zwnj;اند. اما در لحظه&zwnj;ای که از این سطوح مطلق خروج به عمل آید، تفاوت ظاهر می&zwnj;شود، و همینطور که انرژی و روح از بهشت به سوی فضا حرکت می&zwnj;کنند، فاصلۀ میان آنها افزایش می&zwnj;یابد، تا این که در جهانهای محلی آنها کاملاً واگرا می&zwnj;شوند. آنها دیگر همسان نیستند. آنها مشابه نیز نیستند، و ذهن باید مداخله کند تا آنها را متقابلاً به هم مربوط سازد.</p>
<p style="direction:rtl">  این که انرژی می&zwnj;تواند از طریق کنش شخصیتهای کنترلگر جهت یابد، واکنشمندیِ انرژی را نسبت به کنش ذهن آشکار می&zwnj;سازد. این که جرم می&zwnj;تواند از طریق کنش همین وجودهای کنترل کننده ثبات یابد واکنشمندی جرم را نسبت به حضور سامان دهندۀ ذهن نشان می&zwnj;دهد. و این که خود روح در شخصیت ارادی می&zwnj;تواند برای چیرگی بر انرژی &ndash; ماده از طریق ذهن تکاپو کند، یگانگی بالقوۀ تمامی آفرینش متناهی را آشکار می&zwnj;سازد.</p>
<p style="direction:rtl">  یک وابستگی متقابل میان تمامی نیروها و شخصیتها در سرتاسر جهان جهانها وجود دارد. پسران آفریننده و ارواح آفرینشگر به کارکرد همیارانۀ مراکز نیرو و کنترلگران فیزیکی در سازماندهی جهانها متکی هستند. مدیران عالی نیرو بدون کنترل فراگیر ارواح آفرینشگر ناکاملند. در یک موجود بشری مکانیسم حیات فیزیکی نسبت به فرامین ذهنِ (شخصی) بخشاً واکنشمند است. همین ذهن ممکن است به نوبۀ خود تحت استیلای راهبریهای روح هدفمند قرار گیرد، و نتیجۀ این توسعۀ تکاملی به وجود آمدن یک فرزند جدید متعال، یک یگانگی جدید شخصیِ چندین نوع از واقعیت کیهانی، می&zwnj;باشد.</p>
<p style="direction:rtl">  و همینطور که در رابطه با اجزا هست، در رابطه با کل نیز چنین است؛ شخص روحیِ تعالیت برای دستیابی به تکمیل الوهیت و نیل به سرنوشتِ پیوستگیِ تثلیث به نیروی تکاملی قادر نیازمند است. تلاش توسط شخصیتهای زمان و فضا صورت می&zwnj;گیرد، اما به اوج رسیدن و اجرا شدن این تلاش کنش قادر متعال می&zwnj;باشد. و از این رو در حالی که رشد کل یک جمع شدن رشد جمعی اجزا است، به همین گونه استدلال می&zwnj;شود که تکامل اجزا یک انعکاس قسمی از رشد هدفمند کل می&zwnj;باشد.</p>
<p style="direction:rtl">  در بهشت، مونوتا و روح همچون یکی هستند. آنها به جز در رابطه با نامشان غیرقابل تمیز دادن هستند. در هاونا، ماده و روح، در حالی که به گونه&zwnj;ای قابل تشخیص متفاوتند، در همان حال به گونه&zwnj;ای ذاتی هماهنگ هستند. با این وجود در هفت ابرجهان، یک واگرایی بزرگ وجود دارد؛ میان انرژی کیهانی و روح الهی یک فاصلۀ زیاد وجود دارد؛ از این رو برای کنش ذهن در متوازن ساختن و سرانجام یگانه ساختنِ الگوی فیزیکی با مقاصد روحی یک پتانسیل تجربی بزرگتری وجود دارد. در جهانهای فضا که طی زمان تکامل می&zwnj;یابند کاهش بیشتری از ربانیت وجود دارد، مشکلات سخت&zwnj;تری که باید حل شوند، و فرصت بیشتری برای کسب تجربه در حل آنها وجود دارد. و تمامی این وضعیت ابرجهان یک عرصۀ بزرگتری از وجود تکاملی را که در آن امکان تجربۀ کیهانی برای آفریده و آفریننده &mdash; حتی برای الوهیت متعال &mdash; به طور یکسان فراهم می&zwnj;شود به وجود می&zwnj;آورد.</p>
<p style="direction:rtl">  استیلای روح، که در سطوح مطلق، وجودگرایانه است در سطوح متناهی و در هفت ابرجهان یک تجربۀ تکاملی می&zwnj;شود. و این تجربه توسط همه، از انسان فانی تا ایزد متعال به طور همسان قسمت می&zwnj;شود. همگی برای پیشرفت تلاش می&zwnj;َکنند، شخصاً تلاش می&zwnj;کنند؛ همگی در سرنوشت شرکت می&zwnj;کنند، شخصاً شرکت می&zwnj;کنند.</p>
<div class="c1">
<h4 style="direction:rtl">7-ارگانیسم زندۀ جهان بزرگ</h4></div>

<p style="direction:rtl">  جهان بزرگ نه تنها یک آفرینش مادی با عظمت فیزیکی، فرازمندی روحی، و بزرگی عقلانی است، بلکه همچنین یک ارگانیسم شکوهمند و واکنشمند زنده است. حیاتی واقعی وجود دارد که در سرتاسر مکانیسم آفرینش پهناور کیهانِ سرزنده در حال تپش است. واقعیتِ فیزیکیِ جهانها نماد واقعیت قابل مشاهدۀ قادر متعال می&zwnj;باشد؛ و این ارگانیسم مادی و زنده توسط مدارهای هوشمند مورد رخنه واقع شده است، حتی بدان گونه که بدن انسان توسط شبکه&zwnj;ای از باریک راههای حس عصبی در نوردیده می&zwnj;شود. این جهان فیزیکی توسط خطوط انرژی که آفرینش مادی را به گونه&zwnj;ای مؤثر فعال می&zwnj;سازد مورد رسوخ واقع شده است، حتی بدان گونه که بدن انسان توسط توزیع گردشیِ محصولات انرژی قابل جذب غذایی تغذیه می&zwnj;شود و انرژی می&zwnj;یابد. جهان پهناور بدون این مراکز هماهنگ کنندۀ کنترل فراگیر شکوهمند که ممکن است با سیستم ظریف کنترل شیمیاییِ مکانیسم بشری مقایسه شوند نیست. اما اگر شما فقط چیزی دربارۀ پیکر یک مرکز نیرو می&zwnj;دانستید، می&zwnj;توانستیم از طریق قیاس چیز بسیار بیشتری راجع به جهان فیزیکی به شما بگوییم.</p>
<p style="direction:rtl">  کمابیش همانقدر که انسانها برای حفظ حیات به انرژی خورشیدی نظر می&zwnj;افکنند، جهان بزرگ نیز برای حفظ فعالیتهای مادی و حرکتهای کیهانی فضا به انرژیهای بی&zwnj;پایانی که از بهشت تحتانی سرچشمه می&zwnj;یابند متکی است.</p>
<p style="direction:rtl">  به انسانها ذهن داده شده است که با آن بتوانند نسبت به هویت و شخصیت خود - آگاه شوند؛ و ذهن &mdash; حتی یک ذهن متعال &mdash; به تمامیت متناهی اعطا شده است و روح این شخصیت در حال ظهورِ کیهان از طریق آن برای چیرگی بر انرژی &ndash; ماده به طور پیوسته تلاش می&zwnj;کند.</p>
<p style="direction:rtl">  انسان فانی به هدایت روحی واکنشمند است، حتی بدان گونه که جهان بزرگ به دسترسیِ گستردۀ جاذبۀ روحیِ پسر جاودان، انسجام جهانیِ فوق مادیِ ارزشهای جاودان روحیِ تمامی آفرینشهای کیهان متناهیِ زمان و فضا، واکنشمند است.</p>
<p style="direction:rtl">  موجودات بشری قادرند یک خود - شناساییِ ابدی با واقعیت کل و غیرقابل نابودی جهان &mdash;پیوند با تنظیم کنندۀ فکری سکنی&zwnj;گزین &mdash; صورت دهند. به همین ترتیب متعال به ثبات مطلق الوهیت آغازین، تثلیث بهشت، برای ابد متکی است.</p>
<p style="direction:rtl">  اشتیاق انسان برای کمال بهشتی، تلاش او برای دستیابی به خداوند، یک تنش راستین ربانی در کیهان زنده ایجاد می&zwnj;کند که فقط می&zwnj;تواند از طریق تکامل یک روان فناناپذیر حل شود؛ این چیزی است که در تجربۀ یک مخلوق یگانۀ فانی رخ می&zwnj;دهد. اما هنگامی که تمامی مخلوقات و تمامی آفرینندگان در جهان بزرگ به همین ترتیب برای دستیابی به خداوند و کمال الهی تلاش می&zwnj;کنند، یک تنش ژرف کیهانی ایجاد می&zwnj;شود که فقط می&zwnj;تواند در سنتز متعالیِ قدرت توانمند با شخص روحیِ خدای در حال تکامل تمامی مخلوقات، ایزد متعال، راه حل بیابد.</p>
<p style="direction:rtl">  ]ضمانت شده توسط یک پیام&zwnj;آور توانمند که موقتاً در یورنشیا اقامت دارد.[</p>
</body>
</html>
