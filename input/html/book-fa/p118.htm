<html>
<head>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="fa" />
<meta name="class" content="Living Document" />
<meta name="classification" content="Internet" />
<meta name="createDate" content="May 11, 2020" />
<meta name="creator" content="The Urantia Foundation" />
<meta name="dateofLastModification" content="May 11, 2020" />
<meta name="distribution" content="Global" />
<meta name="note" content="2019 Farsi Translation of The Urantia Book" />
<meta name="publisher" content="The Urantia Foundation" />
<meta name="rating" content="Safe for Kids" />
<meta name="type" content="Public" />
<meta name="version" content="UF-FAS-001-2018-1.6" />
<title>مقالۀ 118 - متعال و غائی &ndash; زمان و فضا</title>
<style type="text/css" xml:space="preserve">
.c1 {
 text-align: center;
}
.Colored {
 color: #000000;
}
.SCaps {
 font-size: smaller;
 text-transform: uppercase;
}
.UL {
 text-decoration: underline;
}
</style>
</head>
<body>
<div class="c1">
	<h1 style="direction:rtl"><span style="color:#ACA6A6">&#1606;&#1587;&#1582;&#1728; &#1662;&#1740;&#1588;&#1606;&#1608;&#1740;&#1587;</span></h1>
</div>
 <div class="c1">
 <h1 style="direction:rtl">مقالۀ 118</h1>
</div>
<div class="c1">
<h3 style="direction:rtl">متعال و غائی &ndash; زمان و فضا</h3>
</div>

<p style="direction:rtl">  در رابطه با چندین سرشت الوهیت می&zwnj;توان گفت:</p>

<p style="direction:rtl">  1- پدر خویشتنِ خود - موجود است.</p>
<p style="direction:rtl">  2- پسر خویشتنِ هم - زیست است.</p>
<p style="direction:rtl">  3- روح خویشتنِ توام - موجود است.</p>
<p style="direction:rtl">  4- متعال خویشتنِ تکاملی - تجربی است.</p>
<p style="direction:rtl">  5- هفتگانه ربانیتِ خود - توزیع کننده است.</p>
<p style="direction:rtl">  6- غائی خویشتنِ فرازگرا - تجربی است.</p>
<p style="direction:rtl">  7- مطلق خویشتنِ وجودگرا - تجربی است.</p>

<p style="direction:rtl">  در حالی که خدای هفتگانه برای کمال تکاملیِ متعال ضروری است، متعال نیز برای پدیداری نهاییِ غائی ضروری است. و حضور دوگانۀ متعال و غائی در بر گیرندۀ ارتباط بنیادینِ الوهیت زیرمطلق و مشتق شده می&zwnj;باشد، زیرا آنها با اتکای متقابل در دستیابی به سرنوشت مکمل هم هستند. آنها با هم در بر گیرندۀ پلی تجربی هستند که سرآغازها و فرجامهای تمامی رشد خلاق در جهان بنیادین را به هم وصل می&zwnj;کند.</p>
<p style="direction:rtl">  رشد خلاق، پایان ناپذیر اما همواره خشنود کننده و بی&zwnj;پایان در گستره است، اما همیشه توسط آن لحظات خشنود کنندۀ شخصیت که حاوی نیل به هدف گذرا هستند نشان می&zwnj;شود که به عنوان پیش درآمدهای حرکت به سوی ماجراهای جدید در رشد کیهانی، اکتشاف جهان، و نیل به الوهیت به گونه&zwnj;ای بسیار مؤثر عمل می&zwnj;کنند.</p>
<p style="direction:rtl">  در حالی که قلمرو ریاضیات با محدودیتهای کیفی احاطه شده است، قطعاً برای ذهن متناهی یک مبنای نظری در رابطه با ژرف اندیشی پیرامون بیکرانی فراهم می&zwnj;کند. هیچ محدودیت کمّی برای اعداد وجود ندارد، حتی در ادراک ذهن متناهی. صرف نظر از این که عدد مورد تصور چقدر بزرگ باشد، همیشه می&zwnj;توانید اضافه کردن یک شمارۀ بیشتر به آن را در نظر بگیرید. و همچنین می&zwnj;توانید درک کنید که این از بی&zwnj;نهایت کوچکتر است، زیرا صرف نظر از این که چند بار این افزودن به شماره را تکرار کنید، همیشه هنوز یکی بیشتر می&zwnj;توان به آن اضافه نمود.</p>
<p style="direction:rtl">  در همان حال، سری بینهایت در هر نقطۀ مشخص می&zwnj;تواند جمع زده شود، و این جمع (به طور صحیح&zwnj;تر، یک زیرجمع) تمامیتِ شیرین بودنِ نیل به هدف را برای یک شخص مشخص در یک زمان و مرتبت مشخص فراهم می&zwnj;دارد. اما دیر یا زود، همین شخص شروع می&zwnj;کند که مشتاق اهداف جدید و بزرگتر شود و آرزوی آنها را داشته باشد، و چنین ماجراهایی در رشد در تمامیت زمان و ادوار ابدیت برای همیشه قریب&zwnj;الوقوع خواهند بود.</p>
<p style="direction:rtl">  هر عصر پیاپی جهان پیش دورۀ عصر متعاقب رشد کیهانی است، و هر دورۀ جهان سرنوشت بلافصل برای تمامی مراحل پیشین را فراهم می&zwnj;سازد. هاونا، به واسطۀ خود، یک آفرینش کامل اما محدود به کمال می&zwnj;باشد؛ کمال هاونا، که به سوی ابرجهانهای تکاملی بسط می&zwnj;یابد، نه فقط سرنوشت کیهانی را پیدا می&zwnj;کند بلکه همچنین رهایی از محدودیتهای وجود پیش تکاملی را.</p>
<div class="c1">
<h4 style="direction:rtl">1- زمان و ابدیت</h4></div>

<p style="direction:rtl">  برای آشناییِ کیهانیِ انسان مفید است که وی به درکی تماماً ممکن از رابطۀ الوهیت با کیهان دست یابد. در حالی که طبیعتِ الوهیتِ مطلق جاودان است، خدایان به صورت یک تجربه در ابدیت به زمان مربوط هستند. در جهانهای تکاملی، ابدیت پایداری موقت است &mdash; پایداری <em>کنونی.</em></p>
<p style="direction:rtl">  شخصیت مخلوق انسانی می&zwnj;تواند از طریق تعیین هویت خویشتن با روح سکنی&zwnj;گزین به وسیلۀ تکنیکِ گزینشِ انجام خواست پدر جاودانه شود. چنین وقف خواست به منزلۀ تحقق هدفِ ابدیت - واقعیت است. این بدین معنی است که مقصود مخلوق در رابطه با تسلسل لحظات پایدار شده است. به عبارت دیگر، تسلسل لحظات در مقصود مخلوق گواه هیچ تغییری نخواهد بود. یک میلیون یا یک میلیارد لحظه هیچ فرقی نمی&zwnj;کند. عدد در رابطه با مقصود مخلوق دیگر معنی ندارد. از این رو انتخاب مخلوق به علاوۀ انتخاب خداوند به واقعیات جاودان پیوند پایان ناپذیر روح خداوند و طبیعت انسان در خدمت ابدیِ فرزندان خداوند و پدر بهشتی آنها منجر می&zwnj;شود.</p>
<p style="direction:rtl">  در هر خرد مشخص میان درایت و واحد آگاهی از زمان یک رابطۀ مستقیم وجود دارد. واحد زمان ممکن است یک روز، یک سال، یا یک دورۀ طولانی&zwnj;تر باشد، اما آن به گونه&zwnj;ای اجتناب ناپذیر معیاری است که به واسطۀ آن خویشتنِ آگاه شرایط زندگی را مورد سنجش قرار می&zwnj;دهد، و خرد اندیشمند به واسطۀ آن، واقعیات وجود موقت را اندازه&zwnj;گیری و ارزیابی می&zwnj;کند.</p>
<p style="direction:rtl">  تجربه، خرد، و داوری، ملازمهای طولانی کردنِ واحد زمان در تجربۀ انسانی هستند. همانطور که ذهن بشری به گذشته سیر می&zwnj;کند تا چیزی را مورد ارزیابی قرار دهد، به تجربۀ گذشته با هدف تعمیم آن به یک وضعیت کنونی می&zwnj;نگرد. همینطور که ذهن به سوی آینده سیر می&zwnj;کند، تلاش می&zwnj;کند که اهمیت آیندۀ عمل محتمل را ارزیابی کند. و ارادۀ انسانی پس از احتساب تجربه و خرد، هر دو، داوری و تصمیم را در زمان حال به کار می&zwnj;گیرد، و طرح عمل که بدین گونه از گذشته ناشی می&zwnj;شود، در آینده پا به عرصۀ وجود می&zwnj;گذارد.</p>
<p style="direction:rtl">  در بلوغ فرد در حال تکامل، گذشته و آینده نزد هم آورده می&zwnj;شوند تا معنی راستینِ زمان حال را روشن سازند. همینطور که فرد خرد کسب می&zwnj;کند، برای تجربه بیشتر و بیشتر به گذشته رجوع می&zwnj;کند، ضمن این که پیش&zwnj;بینیهای خردمندانۀ آن در صدد بر می&zwnj;آیند به آیندۀ ناشناخته عمیق&zwnj;تر و عمیق&zwnj;تر رخنه کنند. و همینطور که فرد اندیشمند این دستیابی را هر چه بیشتر به سوی گذشته و آینده هر دو گسترش می&zwnj;دهد، داوری نیز کمتر و کمتر به زمان حالِ گذرا متکی می&zwnj;شود. تصمیم و کنش بدین طریق شروع به گریز از قید و بندهای زمان حالِ در حال حرکت می&zwnj;کند، ضمن این که شروع می&zwnj;کند جنبه&zwnj;های مهم گذشته - آینده را به چالش بکشد.</p>
<p style="direction:rtl">  شکیبایی توسط آن انسانهایی به کار گرفته می&zwnj;شود که واحدهای زمانشان کوتاه هستند؛ بلوغ راستین به وسیلۀ یک بردباری که ناشی از فهم واقعی است از شکیبایی فراتر می&zwnj;رود.</p>
<p style="direction:rtl">  خردمند شدن، شدیدتر در زمان حال زندگی کردن است، و در همان حال گریختن از محدودیتهای زمان حال است. طرحهای خردمندانه که روی تجربۀ گذشته بنیاد نهاده شده&zwnj;اند، به گونه&zwnj;ای در زمان حال به وجود می&zwnj;آیند که ارزشهای آینده را تقویت کنند.</p>
<p style="direction:rtl">  واحدِ زمانِ بی&zwnj;خردی معنی - ارزش را در لحظۀ حال متمرکز می&zwnj;کند، به گونه&zwnj;ای که حال را از رابطۀ راستینش نه با حال، بلکه گذشته - آینده جدا سازد. واحد زمانِ خردمندی چنان تناسب بندی شده که رابطۀ هماهنگِ گذشته - حال - آینده را که فرد شروع به آگاهیِ درون بینانه از تمامیت رخدادها می&zwnj;کند آشکار سازد. او شروع می&zwnj;کند به دورنمای زمان از دیدگاهِ پانورامیکِ افقهای گسترده بنگرد، شاید شروع می&zwnj;کند استمرار جاودانِ بدون آغاز و بی&zwnj;پایان، که اجزایش زمان نامیده می&zwnj;شوند را محتمل شمرد.</p>
<p style="direction:rtl">  در سطوح بیکران و مطلق لحظۀ حال در بر گیرندۀ تمامی گذشته و نیز تمامی آینده است. من هستم همچنین نشانگر من بودم و من خواهم بود است. و این نشانگر بهترین برداشت ما از ابدیت و جاودانگی است.</p>
<p style="direction:rtl">  در سطح مطلق و جاودان، واقعیت بالقوه درست به اندازۀ واقعیت بالفعل پرمعنی است. فقط در سطح متناهی و برای مخلوقات محدود در زمان به نظر می&zwnj;رسد چنین تفاوت عظیمی وجود داشته باشد. برای خداوند، به عنوان مطلق، یک انسان فراز یابنده که تصمیم ابدی را گرفته است، از پیش یک پایان دهندۀ بهشت است. اما پدر جهانی بدین ترتیب، از طریق تنظیم کنندۀ فکریِ سکنی&zwnj;گزین، در آگاهی محدود نیست، اما همچنین می&zwnj;تواند از هر تقلای گذرای مربوط به مشکلات فراز مخلوق از سطوح حیوان&zwnj;گونگی تا خداگونگیِ وجود آگاهی یابد و در آن شرکت کند.</p>
<div class="c1">
<h4 style="direction:rtl">2- حضور همه جانبه و حضور همزمان در همه جا</h4></div>

<p style="direction:rtl">  همه جا حضوریِ همزمانِ الوهیت نباید با غائیتِ حضور همه جانبۀ الهی اشتباه گرفته شود. خواست پدر جهانی این است که متعال، غائی، و مطلق همه جا حضوریِ همزمانِ او را در زمان و فضا و حضور همۀ جانبۀ فراتر از زمان و فضا رفتۀ او را با حضور مطلق و جهانیِ بدون زمان و بدون فضای او جبران کنند، هماهنگ کنند، و یگانه سازند. و شما باید به خاطر داشته باشید که در حالی که همه جا حضوری الوهیت ممکن است اغلب اوقات به فضا مربوط گردد، آن لزوماً مشروط به زمان نیست.</p>
<p style="direction:rtl">  شما به عنوان فراز یابندگان انسانی و مورانشیایی از طریق کارکرد خدای هفتگانه به طور تدریجی خداوند را تشخیص خواهید داد. شما از طریق هاوُنا خدای متعال را کشف می&zwnj;کنید. شما در بهشت او را به عنوان یک شخص می&zwnj;یابید، و سپس به عنوان پایان دهندگان فوراً تلاش خواهید کرد او را به عنوان غائی بشناسید. بعد از رسیدن به مرتبت پایان دهنده، به نظر می&zwnj;رسد فقط یک مسیر پیمایش بعد از دستیابی به غائی وجود داشته باشد، و آن آغاز نمودنِ جستجو برای مطلق است. هیچ پایان دهنده&zwnj;ای به واسطۀ عدم اطمینان در دستیابی به مطلق الوهیت پریشان نمی&zwnj;شود، زیرا در پایانِ فرازیابیهای متعال و غائی او با خدای پدر روبرو شده است. این پایان دهندگان بدون شک باور خواهند داشت که حتی اگر در یافتن خدای مطلق موفق شوند، فقط همان خدا را کشف خواهند کرد، یعنی پدر بهشتی که خود را در سطوح تقریباً بیکران و جهانی آشکار می&zwnj;سازد. بدون شک دستیابی خداوند در مطلق، نیای آغازینِ جهانها و نیز پدر نهاییِ شخصیتها را آشکار می&zwnj;سازد.</p>
<p style="direction:rtl">  ممکن است خدای متعال یک نمایش حضور همه جانبۀ الوهیت در زمان و فضا نباشد، اما او عملاً یک تجلی همه جا حضوریِ همزمانِ الهی است. بین حضور روحیِ آفریدگار و تجلیهای مادی آفرینش یک قلمرو عظیم از همه جا حاضر <em>شدن</em> &mdash; پدیداریِ الوهیت تکاملی در جهان &mdash; وجود دارد.</p>
<p style="direction:rtl">  اگر خدای متعال کنترل مستقیمِ جهانهای زمان و فضا را زمانی به عهده گیرد، ما اطمینان داریم که چنین دولت الوهیتی تحت کنترل فراگیر غائی عمل خواهد نمود. در چنین رخدادی خدای غائی شروع خواهد کرد به جهانهای زمان به صورت قادر تعالی&zwnj;گرا (قادر مطلق) جلوه&zwnj;گر شود و کنترل فراگیر ابرزمان و فضای فراتر رفته را در رابطه با کارکردهای اداریِ قادر متعال اعمال کند.</p>
<p style="direction:rtl">  ذهن انسانی ممکن است حتی مثل ما این را بپرسد: اگر تکامل خدای متعال به سوی اتوریتۀ اداری در جهان بزرگ با تجلیهای افزایش یافتۀ خدای غائی همراه است، آیا پدیداریِ مشابهِ خدای غائی در جهانهای فرضیِ فضای بیرونی با آشکارسازیهای مشابه و افزایش یافتۀ خدای مطلق همراه خواهد بود؟ اما ما به راستی نمی&zwnj;دانیم.</p>
<div class="c1">
<h4 style="direction:rtl">3- روابط زمان &ndash; فضا</h4></div>

<p style="direction:rtl">  الوهیت فقط از طریق همه جا حضوریِ همزمان می&zwnj;تواند تجلیهای زمان &ndash; فضا را با برداشت متناهی یگانه سازد، زیرا زمان یک تسلسلِ لحظه&zwnj;ها است، در حالی که فضا سیستمی از نقاط مربوط به هم است. شما در نهایت زمان را از طریق تجزیه و تحلیل و فضا را از طریق سنتز مشاهده می&zwnj;کنید. شما این دو پنداشت نامشابه را از طریق یکپارچه ساختنِ درون بینیِ شخصیت هماهنگ می&zwnj;سازید و به هم مربوط می&zwnj;کنید. در میان تمامی دنیای حیوانی فقط انسان از این قابلیت ادراک زمان &ndash; فضا برخوردار است. برای یک حیوان حرکت دارای یک معنی است، اما حرکت فقط برای یک مخلوقِ دارای مرتبتِ شخصیت ارزش به نمایش می&zwnj;گذارد.</p>
<p style="direction:rtl">  چیزها مشروط به زمان هستند، اما حقیقت فاقد زمان است. هر چه شما حقیقت بیشتری را بدانید، حقیقت بیشتری <em>هستید</em>، میزان بیشتری از گذشته را می&zwnj;توانید بفهمید و قدر بیشتری از آینده را می&zwnj;توانید درک کنید.</p>
<p style="direction:rtl">  حقیقت آسیب&zwnj;ناپذیر است &mdash; از تمامی فراز و نشیبهای گذرا برای ابد مستثنی است، گر چه هیچگاه مرده و رسمی نیست، همیشه زنده و انعطاف&zwnj;پذیر است &mdash; به گونه&zwnj;ای تابناک زنده. اما هنگامی که حقیقت با واقعیت مرتبط می&zwnj;گردد، آنگاه زمان و فضا هر دو معانی آن را تعدیل می&zwnj;سازند و ارزشهای آن را به هم مربوط می&zwnj;کنند. چنین واقعیاتی که حاوی حقیقت تلفیق شده با واقعیت هستند به مفاهیم تبدیل می&zwnj;شوند و متناسب با آن به قلمرو واقعیات نسبی کیهانی سپرده می&zwnj;شوند.</p>
<p style="direction:rtl">  مرتبط ساختن حقیقت مطلق و جاودانِ آفریننده با تجربۀ واقعیِ مخلوقِ متناهی و موقت به ارزش نوین و در حال پدیداری متعال منجر می&zwnj;شود. مفهوم متعال برای هماهنگی فرازدنیای الهی و تغییرناپذیر با زیردنیای متناهی و پیوسته در حال تغییر ضروری است.</p>
<p style="direction:rtl">  از میان تمامی چیزهای غیرمطلق، فضا به مطلق بودن از همه نزدیکتر است. ظاهراً فضا مطلقاً غائی است. دشواری واقعی که ما در فهم فضا در سطح مادی داریم به سبب این واقعیت است که ضمن این که اجرام مادی در فضا وجود دارند، در همین اجرام مادی نیز فضا وجود دارد. در حالی که بسی چیزها در رابطه با فضا وجود دارد که مطلق است، این بدین معنی نیست که فضا مطلق است.</p>
<p style="direction:rtl">  ممکن است در فهم روابط فضا سودمند باشد اگر شما این را در نظر بگیرید که با گویشی نسبی، فضا در نهایت یک ویژگیِ کلیۀ اجرام مادی است. از این رو، هنگامی که یک جرم در میان فضا حرکت می&zwnj;کند، تمامی ویژگیهایش را نیز با خود می&zwnj;برد، حتی فضایی که در درون و یا متعلق به چنین جرم در حال حرکت است.</p>
<p style="direction:rtl">  تمامی الگوهای واقعیت در سطوح مادی فضا را اشغال می&zwnj;کنند، اما الگوهای روحی فقط در رابطه با فضا وجود دارند؛ آنها فضا را اشغال یا جا به جا نمی&zwnj;کنند، و آن را در بر نیز نمی&zwnj;گیرند. اما برای ما معمای اصلی فضا به الگوی یک ایده مربوط می&zwnj;شود. هنگامی که ما وارد حوزۀ ذهنی می&zwnj;شویم، با معماهای بسیاری رو به رو می&zwnj;شویم. آیا الگو &mdash; واقعیتِ &mdash; یک ایده فضا را اشغال می&zwnj;کند؟ ما به راستی نمی&zwnj;دانیم، گر چه مطمئن هستیم که الگوی یک ایده در بر گیرندۀ فضا نمی&zwnj;شود. اما به سختی احتیاط&zwnj;آمیز است حدس بزنیم که غیرمادی همیشه فاقد فضا است.</p>
<div class="c1">
<h4 style="direction:rtl">4- علیت اولیه و ثانویه</h4></div>

<p style="direction:rtl">  بسیاری از دشواریهای تئولوژیک و معماهای متافیزیکیِ انسان فانی به سبب جا به جا ساختن نادرستِ شخصیت الوهیت توسط انسان و تخصیص متعاقب ویژگیهای بیکران و مطلق به ربانیتِ تابع و الوهیت تکاملی می&zwnj;باشد. شما نباید فراموش کنید که ضمن این که به راستی یک علت راستین آغازین وجود دارد، گروهی از علتهای همتراز و تابع، علتهای شریک و ثانویه، هر دو، نیز وجود دارند.</p>
<p style="direction:rtl">  تمایز اصلی میان علتهای اولیه و علتهای ثانویه این است که علتهای اولیه تأثیرات آغازین ایجاد می&zwnj;کنند که از میراث هر عاملِ مشتق شده از هر علیت پیشین فارغ هستند. علتهای ثانویه تأثیراتی به بار می&zwnj;آورند که میراثی از علیت دیگر و پیشین را به گونه&zwnj;ای تغییرناپذیر به نمایش می&zwnj;گذارند.</p>
<p style="direction:rtl">  پتانسیلهای صرفاً استاتیک که ذاتیِ مطلق کامل هستند نسبت به آن علیتهای مطلق الوهیت که توسط کنشهای تثلیث بهشت ایجاد شده&zwnj;اند واکنشمند هستند. در حضور مطلق جهانی این پتانسیلهای سببی &ndash; بارور شدۀ استاتیک نسبت به نفوذ عوامل تعالی&zwnj;گرایانۀ مشخصی که کنشهایشان به دگردیسیِ این پتانسیلهای فعال شده به سوی موقعیت احتمالات راستین جهان برای تکامل، ظرفیتهای تحقق یافته برای رشد، منجر می&zwnj;شود فوراً فعال و کنشمند می&zwnj;شوند. بر روی چنین پتانسیلهای کمال یافته است که آفرینندگان و کنترلگرانِ جهان بزرگ نمایش پایان ناپذیرِ تکامل کیهانی را اجرا می&zwnj;کنند.</p>
<p style="direction:rtl">  علیت، صرف نظر از وجودگرایانه&zwnj;ها، در ساختار بنیادینش سه&zwnj;گانه است. همینطور که آن در این عصر جهان و در رابطه با سطح متناهیِ هفت ابرجهان عمل می&zwnj;کند می&zwnj;تواند به صورت زیرین تصور شود:</p>

<p style="direction:rtl">  1- <em>فعال شدن پتانسیلهای استاتیک</em>. تثبیت سرنوشت در مطلق جهانی از طریق کنشهای مطلق الوهیت، که در مطلق کامل و مبتنی بر او و به دنبال فرامین ارادیِ تثلیث بهشت عمل می&zwnj;کند.</p>
<p style="direction:rtl">  2- <em>منتج شدنِ ظرفیتهای جهان</em>. این شامل دگرگونی پتانسیلهای همسان به طرحهای تفکیک شده و تعریف شده است. این کنشِ تعالیت الوهیت و عوامل چندگانۀ سطح تعالی&zwnj;گرا است. چنین کنشهایی در پیش&zwnj;بینیِ کامل نیازهای آیندۀ تمامیِ جهان بنیادین هستند. در رابطه با تفکیک پتانسیلها است که آرشیتکتهای جهان بنیادین به صورت مظاهر راستین برداشت الوهیت از جهانها وجود دارند. به نظر می&zwnj;رسد که گسترۀ طرحهای آنها به واسطۀ حد برداشت جهان بنیادین در فضا نهایتاً محدود باشد، اما آنها غیر از آن <em>به عنوان طرح</em> به زمان یا فضا مشروط نیستند.</p>
<p style="direction:rtl">  3- <em>آفرینش و تکامل واقعیتهای جهان</em>. به واسطۀ یک کیهانِ بارور شده از طریق حضورِ ظرفیت - ایجاد کنندۀ غائیتِ الوهیت است که آفرینندگان متعال دست به عمل می&zwnj;زنند تا طی زمان روی دگرگون ساختنِ پتانسیلهای کمال یافته به واقعیتهای تجربی تأثیر بگذارند. در محدودۀ جهان بنیادین تمامی تحقق&zwnj;یابیِ واقعیت بالقوه به واسطۀ ظرفیت غائی برای توسعه محدود است و در مراحل نهاییِ پدیداری به زمان و فضا مشروط است. پسران آفریننده که از بهشت اعزام می&zwnj;شوند، از نظر کیهانی در واقع آفرینندگان <em>دگرگون کننده</em> می&zwnj;باشند. اما این امر برداشت انسان از آنها را به عنوان آفرینندگان به هیچ وجه بی&zwnj;اعتبار نمی&zwnj;سازد؛ از دیدگاه متناهی آنها قطعاً می&zwnj;توانند بیافرینند و چنین می&zwnj;کنند.</p>

<div class="c1">
<h4 style="direction:rtl">5- قدرت مطلق و امکان توام</h4></div>

<p style="direction:rtl">  قدرت مطلق الوهیت به معنی توان انجام دادن کار نشدنی نیست. در چهارچوب زمان &ndash; فضا و از نقطۀ مرجع عقلانیِ درک انسانی، حتی خدای بیکران نمی&zwnj;تواند دایره&zwnj;های مربع شکل بیافریند یا شرارتی به وجود آورد که ذاتاً نیک است. خداوند نمی&zwnj;تواند کار غیرخداگونه انجام دهد. چنین تناقض عبارات فلسفی با عدم وجود برابر است و بدین معنی است که بدین ترتیب هیچ آفریده می&zwnj;شود. یک ویژگی شخصیتی در آن واحد نمی&zwnj;تواند خداگونه و غیرخداگونه باشد. امکان توام، ذاتیِ قدرت الهی است. و تمامی این ناشی از این واقعیت است که قدرت مطلق نه فقط چیزها را با یک سرشت می&zwnj;آفریند بلکه همچنین به سرشتِ تمامی چیزها و موجودات منشأ می&zwnj;دهد.</p>
<p style="direction:rtl">  در آغاز پدر همۀ کارها را انجام می&zwnj;دهد، اما به تدریج که چشم&zwnj;انداز ابدیت در پاسخ به خواست و فرامین بیکران برملا می&zwnj;گردد، به طور فزاینده آشکار می&zwnj;شود که مخلوقات، حتی انسانها، باید در تحققِ نهایتِ سرنوشت شریک خداوند شوند. و این صحت دارد حتی در زندگی در جسم؛ هنگامی که انسان و خداوند وارد شراکت می&zwnj;شوند، هیچ محدودیتی نمی&zwnj;تواند روی احتمالات آیندۀ چنین شراکتی قرار داده شود. هنگامی که انسان درک می&zwnj;کند که پدر جهانی شریک او در پیشرفت جاودان است، هنگامی که او با وجود سکنی&zwnj;گزینِ پدر پیوند می&zwnj;خورد، او در روح، قید و بندهای زمان را شکسته است و در جستجو برای پدر جهانی از پیش وارد پیشرفتهای ابدیت شده است.</p>
<p style="direction:rtl">  خودآگاهی انسانی از واقعیت، به معنی، و سپس به ارزش پیش می&zwnj;رود. خودآگاهی آفریننده از اندیشه &ndash; ارزش از طریق واژه - معنی به واقعیتِ کنش پیش می&zwnj;رود. خداوند همیشه باید عمل کند تا بن&zwnj;بست وحدت کامل را که ذاتی بیکرانیِ وجودگرایانه است بشکند. الوهیت همیشه باید جهانِ الگو، شخصیتهای کامل، حقیقت آغازین، زیبایی، و نیکی را که کلیۀ آفرینشهای زیرالوهیت برای آن تلاش می&zwnj;کنند فراهم کند. همیشه خداوند ابتدا باید انسان را پیدا کند تا بعد انسان بتواند خداوند را پیدا کند. همیشه پیش از آن که فرزندیِ جهانی و برادریِ متعاقب جهانی وجود داشته باشد باید یک پدر جهانی وجود داشته باشد.</p>
<div class="c1">
<h4 style="direction:rtl">6- قدرت مطلق و آفرینندگی نامحدود</h4></div>

<p style="direction:rtl">  خداوند به راستی قادر مطلق است، اما او آفرینندگی نامحدود ندارد &mdash; او همه کاری را که انجام می&zwnj;شود شخصاً انجام نمی&zwnj;دهد. قدرت مطلق در بر گیرندۀ قدرت &ndash; پتانسیلِ قادر متعال و ایزد متعال است، اما کنشهای ارادیِ خدای متعال کارکردهای شخصیِ خدای بیکران نیستند.</p>
<p style="direction:rtl">  جانبداری کردن از آفرینندگیِ نامحدودِ الوهیتِ آغازین با محروم کردنِ تقریباً یک میلیون فرزندان آفرینندۀ بهشت برابر است، و تازه از گروههای بیشمار رسته&zwnj;های گوناگونِ دیگرِ یاوران دستیار آفرینشگر سخن به میان آورده نشده است. تنها یک علتِ بی&zwnj;علت در تمامی جهان وجود دارد. کلیۀ علتهای دیگر مشتقهای این یک منبع و مرکز نخستین هستند. و این فلسفه به هیچ وجه به ارادۀ آزادِ هزاران فرزند الوهیت که در سرتاسر یک جهان عظیم پراکنده هستند آسیب نمی&zwnj;رساند.</p>
<p style="direction:rtl">  در حیطۀ یک چهارچوب محلی، ممکن است به نظر رسد اراده به صورت یک علت بی&zwnj;علت عمل می&zwnj;کند، اما آن به گونه&zwnj;ای استوار آن عوامل ارثی را به نمایش می&zwnj;گذارد که رابطه با علتهای بی&zwnj;همتا، آغازین، و مطلقِ نخست را تثبیت می&zwnj;سازند.</p>
<p style="direction:rtl">  اختیار تماماً نسبی است. در دیدگاه آغازین، فقط من هستمِ پدر از نهایت اختیار برخوردار است؛ از نظر مطلق، فقط پدر، پسر، و روح امتیازات ارادی را که مشروط به زمان نیستند و در فضا نامحدود هستند به نمایش می&zwnj;گذارند. انسان فانی از عطیۀ آزادی اراده، قدرت انتخاب برخوردار است، و گر چه این انتخاب مطلق نیست، با این وجود، در سطح متناهی و در رابطه با سرنوشتِ انتخاب شخصیت به طور نسبی نهایی است.</p>
<p style="direction:rtl">  اراده در هر سطحِ کمتر از مطلق با محدودیتهایی مواجه می&zwnj;شود که در همان شخصیتی که قدرت انتخاب را اعمال می&zwnj;کند اساسی هستند. انسان نمی&zwnj;تواند فراتر از گسترۀ آنچه که قابل انتخاب است انتخاب نماید. به عنوان مثال او نمی&zwnj;تواند برگزیند که چیزی غیر از یک موجود بشری باشد، به جز این که می&zwnj;تواند برگزیند بیش از یک انسان شود؛ او می&zwnj;تواند برگزیند که به سفر فراز در جهان مبادرت ورزد، اما این امر به این دلیل است که انتخاب بشری و خواست الهی اتفاقاً روی این نقطه منطبق هستند. و آنچه که یک پسر می&zwnj;طلبد و پدر می&zwnj;خواهد قطعاً به وقوع خواهد پیوست.</p>
<p style="direction:rtl">  در زندگی انسانی، مسیرهای رفتار ناهمسان مداوماً باز و بسته می&zwnj;شوند، و در طول اوقاتی که انتخاب ممکن است، شخصیت بشری دائماً میان این مسیرهای متعددِ کنش تصمیم می&zwnj;گیرد. خواست گذرا به زمان مرتبط است، و باید منتظر گذشت زمان بماند تا فرصتِ ابراز یابد. خواست معنوی به دنبال دستیابی به گریز جزئی از توالی زمان، شروع کرده است رهایی از قید و بندهای زمان را تجربه کند، و دلیل آن این است که خواست معنوی با خواست خداوند تعیین هویت می&zwnj;شود.</p>
<p style="direction:rtl">  اراده، عمل انتخاب، باید در چهارچوب جهان که در پاسخ به انتخاب بالاتر و مهمتر تحقق یافته عمل کند. تمامی گسترۀ خواست بشری صرفاً متناهی &ndash; محدود است، به جز در یک مورد خاص: هنگامی که انسان برمی&zwnj;گزیند خداوند را بیابد و همانند او باشد، چنین انتخابی فوق&zwnj;متناهی است؛ فقط ابدیت می&zwnj;تواند آشکار سازد که آیا این انتخاب همچنین فوق&zwnj;ابسونایت است یا نه.</p>
<p style="direction:rtl">  پذیرش قدرت مطلق الوهیت به معنی بهره&zwnj;مندی از امنیت در تجربۀ خودتان در زمینۀ شهروندی کیهانی و اطمینان داشتن از امنیت در سفر طولانی به بهشت است. اما پذیرفتن خطای آفرینندگی نامحدود به معنی پذیرش اشتباه عظیم پانتئیسم است.</p>
<div class="c1">
<h4 style="direction:rtl">7- دانش مطلق و تعیین سرنوشت از پیش</h4></div>

<p style="direction:rtl">  کارکرد خواست آفریننده و خواست مخلوق، در جهان بزرگ، در محدوده&zwnj;ها و مطابق امکاناتی که توسط آرشیتکتهای استاد تثبیت شده عمل می&zwnj;کند. این از پیش تعیین شدگیِ این محدوده&zwnj;های حداکثر حتی در کمترین حد حاکمیت خواست مخلوق را در درون این سرحدات کم نمی&zwnj;کند. پیش&zwnj;آگاهیِ غائی &mdash; اجازه دادن کامل برای تمامی انتخاب متناهی &mdash; نیز در برگیرندۀ یک کاستن ارادۀ متناهی نیست. یک موجود بشری خردمند و آینده&zwnj;نگر ممکن است قادر باشد تصمیم یک همکار جوانتر را با بیشترین دقت پیش&zwnj;بینی کند، اما این پیش&zwnj;آگاهی هیچ چیز را از آزادی و اصالت خود تصمیم کسر نمی&zwnj;کند. خدایان دامنۀ کنشِ ارادۀ ناکامل را به گونه&zwnj;ای خردمندانه محدود کرده&zwnj;اند، اما با این حال، در محدودۀ این سرحدات مشخص، این ارادۀ راستین است.</p>
<p style="direction:rtl">  حتی مرتبط ساختن عالیِ تمامی انتخاب گذشته، حال، و آینده اصالتِ این انتخابها را بی&zwnj;اعتبار نمی&zwnj;سازد. این در عوض نشان دهندۀ روند از پیش تعیین شدۀ کیهان است و پیش&zwnj;آگاهیِ آن موجودات ارادی را نشان می&zwnj;دهد که ممکن است برگزینند اجزای مساعدت کنندۀ تحقق تجربیِ تمامی واقعیت باشند و یا ممکن است چنین برنگزینند.</p>
<p style="direction:rtl">  خطا در انتخاب متناهی محصور در زمان و محدود به زمان است. آن فقط می&zwnj;تواند در زمان و <em>در محدودۀ </em>وجودِ در حال تکامل ایزد متعال وجود داشته باشد. این انتخاب خطا در زمان ممکن است و (علاوه بر ناکامل بودنِ متعال) نشانگر آن دامنۀ قطعی انتخاب است که باید به مخلوقات ناکامل به منظور بهره&zwnj;مندی از پیشرفت در جهان از طریق انجام تماس داوطلبانه با واقعیت عطا گردد.</p>
<p style="direction:rtl">  گناه در فضای مشروط به زمان، آزادی موقت &mdash; حتی جوازِ &mdash; خواست متناهی را به طور آشکار به اثبات می&zwnj;رساند. گناه ناکامل بودنی را به نمایش می&zwnj;گذارد که با آزادیِ ارادۀ نسبتاً خود مختارِ شخصیت سرگشته شده است، در حالی که در مشاهدۀ وظایف عالی و وظایف شهروندی کیهانی ناکام مانده است.</p>
<p style="direction:rtl">  شرارت در قلمروهای متناهی واقعیتِ گذرای تمامی فردیتِ با خدا تعیین هویت نشده را آشکار می&zwnj;سازد. فقط هنگامی که یک مخلوق با خداوند تعیین هویت می&zwnj;شود، در جهانها به راستی واقعی می&zwnj;شود. شخصیتِ متناهی خود &ndash; آفریده نیست، بلکه در عرصۀ ابرجهانیِ انتخاب، سرنوشت را توسط خود تعیین می&zwnj;کند.</p>
<p style="direction:rtl">  اعطای حیات سیستمهای مادی &ndash; انرژی را ارائه می&zwnj;کند که قادر به تداوم بخشیدن به خود، تکثیر خود، و انطباق خود هستند. اعطای شخصیت به ارگانیسمهای زنده امتیازات بیشتر خود مختاری، تکامل خود، و تعیین هویت خود را با یک روح پیوند الوهیت اعطا می&zwnj;دارد.</p>
<p style="direction:rtl">  چیزهای زیرشخصیِ زنده نشان دهندۀ انرژی &ndash; مادۀ فعال کنندۀ ذهن هستند، نخست به صورت کنترلگران فیزیکی، و سپس به صورت ارواح یاور ذهن. اعطای شخصیت از پدر می&zwnj;آید و امتیازات بی&zwnj;همتای انتخاب را به سیستم زنده اهدا می&zwnj;کند. اما اگر شخصیت از امتیاز اعمال کردنِ انتخاب ارادیِ تعیین هویت با واقعیت برخوردار است، و اگر این یک انتخاب راستین و آزاد است، پس شخصیت در حال تکامل نیز باید از انتخاب ممکنِ خود &ndash; گمراه کننده، خود &ndash; مختل کننده، و خود &ndash; نابود کننده شدن برخوردار باشد. اگر بناست که شخصیت در حال تکامل به راستی در اِعمالِ ارادۀ متناهی آزاد باشد، از احتمال خود &ndash; نابود سازیِ کیهانی نمی&zwnj;توان اجتناب نمود.</p>
<p style="direction:rtl">  از این رو در محدود ساختن سرحدات انتخاب شخصیت در سرتاسر سطوح پایین&zwnj;ترِ وجود امنیت افزایش یافته وجود دارد. به تدریج که جهانها مورد فراز واقع می&zwnj;شوند، انتخاب به طور فزاینده آزاد می&zwnj;شود؛ هنگامی که شخصیت در حال فراز به ربانیتِ مرتبت، تعالیتِ وقفِ به مقاصد جهان، تکمیلِ نیل به خرد کیهانی، و نهایتِ تعیین هویت مخلوق با خواست و راه خداوند دست می&zwnj;یابد، سرانجام انتخاب به آزادی الهی نزدیک می&zwnj;شود.</p>
<div class="c1">
<h4 style="direction:rtl">8- کنترل و فراسوی کنترل</h4></div>

<p style="direction:rtl">  در آفرینشهای زمان &ndash; فضا، آزادی انتخاب با موانع، با محدودیتهایی احاطه شده است. تکامل حیات مادی ابتدا مکانیکی است، سپس با ذهن فعال می&zwnj;شود، و (بعد از اعطای شخصیت) ممکن است با روح هدایت شود. تکامل ارگانیک در کرات مسکونی با پتانسیلهای کاشتهای آغازینِ حیات فیزیکیِ حاملین حیات به لحاظ فیزیکی محدود است.</p>
<p style="direction:rtl">  انسان فانی یک ماشین، یک مکانیسم زنده است؛ ریشه&zwnj;های او به راستی در دنیای فیزیکیِ انرژی نهفته&zwnj;اند. سرشت بسیاری از واکنشهای بشری مکانیکی است. بخش عمده&zwnj;ای از زندگی همانند ماشین است. اما انسان، یک مکانیسم، بسیار بیش از یک ماشین است؛ به او ذهن اعطا شده است و روح در او اقامت گزیده است؛ و گرچه او در سرتاسر زندگی مادیش هرگز نمی&zwnj;تواند از مکانیکِ شیمیایی و الکتریکیِ وجودش بگریزد، به طور فزاینده می&zwnj;تواند یاد بگیرد که از طریق روند وقف ذهن بشری به اجرای تمایلات شدیدِ روحیِ تنظیم کنندۀ فکریِ سکنی&zwnj;گزین، چگونه این ماشین حیات فیزیکی را تحت سلطۀ خرد هدایت کنندۀ تجربه قرار دهد.</p>
<p style="direction:rtl">  روح کارکرد اراده را آزاد می&zwnj;سازد، و مکانیسم محدود می&zwnj;سازد. انتخاب ناکامل، که توسط مکانیسم کنترل نشده است، و توسط روح تعیین هویت نشده است، خطرناک و بی&zwnj;ثبات است. استیلای مکانیکی، ثبات را به بهای پیشرفت تضمین می&zwnj;کند؛ همبستگی روحی انتخاب را از سطح فیزیکی آزاد می&zwnj;سازد و در همان حال ثبات الهی را که از طریق بینش تقویت شدۀ جهان و درک افزایش یافتۀ کیهانی ایجاد می&zwnj;شود تضمین می&zwnj;کند.</p>
<p style="direction:rtl">  خطر بزرگی که گریبانگیر مخلوق می&zwnj;شود این است که در دستیابی به رهایی از قید و بندهای مکانیسم حیات، او از طریق ایجاد یک رابطۀ موزون کارآمد با روح در جبران نمودن این از دست دادن ثبات ناکام خواهد ماند. انتخاب مخلوق، هنگامی که به طور نسبی از ثبات مکانیکی نسبتاً رهایی می&zwnj;یابد، ممکن است مستقل از تعیین هویت بیشتر با روح به رهاییِ خودِ بیشتری مبادرت ورزد.</p>
<p style="direction:rtl">  تمامی اصل تکامل بیولوژیک این را برای انسان بدوی میسر می&zwnj;سازد که با هر عطیۀ بزرگی از خود - محدودیت در کرات مسکونی پدیدار شود. از این رو همان طراحی خلاق که تکامل را هدفمند ساخت به همین گونه آن محدودیتهای بیرونیِ زمان و فضا، گرسنگی و ترس را فراهم می&zwnj;سازد که دامنۀ زیرمعنویِ انتخابِ چنین مخلوقات بدون فرهنگ را به گونه&zwnj;ای مؤثر محدود می&zwnj;کند. همانطور که ذهن انسان از موانعِ به طور فزاینده دشوار با موفقیت پیشی می&zwnj;گیرد، همین طرح خلاق انباشت آهستۀ میراث نژادیِ خردِ با مشقت به دست آمدۀ تجربی را فراهم ساخته است &mdash; به عبارت دیگر، برای حفظ یک توازن میان محدودیتهای کاهش یابندۀ بیرونی و محدودیتهای فزایندۀ درونی.</p>
<p style="direction:rtl">  آهسته بودنِ تکامل، کندیِ پیشرفتِ فرهنگی بشر، به مؤثر بودنِ آن ترمز &mdash; اینرسیِ مادی &mdash; که برای کند ساختنِ سرعتهای خطرناک پیشرفت به گونه&zwnj;ای مؤثر عمل می&zwnj;کند گواهی می&zwnj;دهد. از این رو خودِ زمان نتایج سوا از آن مهلکِ گریزِ زودهنگام از موانعِ احاطه کنندۀ آینده را برای کنش بشری کاهش می&zwnj;دهد و پراکنده می&zwnj;سازد. زیرا هنگامی که فرهنگ با سرعت بیش از حد پیش می&zwnj;رود، هنگامی که پیشرفت مادی از تکاملِ پرستش &ndash; خرد پیشی می&zwnj;گیرد، آنگاه تمدن در محدودۀ خودش بذرهای سیر قهقرایی را در بر می&zwnj;گیرد؛ و اگر چنین جوامع بشری با افزایش سریع خرد تجربی تقویت نشوند، از سطوح بالا ولی زودهنگام پیشرفت عقب خواهند رفت، و &rdquo;اعصار تاریکِ&ldquo; تعلیق خرد به بازگشت بی&zwnj;امان عدم توازن میان آزادیِ خود و کنترلِ خود شهادت خواهند داد.</p>
<p style="direction:rtl">  شرارت کلیگسشیا نادیده انگاشتنِ عامل تعیین کنندۀ زمان در مسیر رهایی تدریجی بشری، نابودیِ بیجای موانع بازدارنده بود، موانعی که اذهان فانیِ آن روزگاران به طور تجربی از روی آنها رد نشده بودند.</p>
<p style="direction:rtl">  آن ذهنی که می&zwnj;تواند یک محدودیت جزئی زمان و فضا را ایجاد کند، با همین کنش ثابت می&zwnj;کند که دارای دانه&zwnj;های عقلانی است که می&zwnj;تواند به جای مانع عالی بازدارنده به طور مؤثر عمل کند.</p>
<p style="direction:rtl">  لوسیفر به گونه&zwnj;ای مشابه در صدد برآمد که عامل تعیین کنندۀ زمان را که در پیشگیریِ دستیابی زودهنگام به آزادیهای مشخص در سیستم محلی عمل می&zwnj;کرد مختل سازد. یک سیستم محلی که در نور و حیات استقرار یافته است به طور تجربی به آن دیدگاهها و بینشهایی دست یافته است که کارکرد بسیاری تکنیکهایی را که در اعصار پیش تثبیت شدۀ همان قلمرو مختل کننده و نابود کننده هستند میسر می&zwnj;سازد.</p>
<p style="direction:rtl">  به تدریج که انسان خود را از غل و زنجیرهای ترس خلاص می&zwnj;کند، به تدریج که او قاره&zwnj;ها و اقیانوسها را با ماشینهای خود و نسلها و قرنها را با نگارشات تاریخی خود به هم وصل می&zwnj;کند، باید یک بازدارندگیِ نوین و به طور داوطلبانه پذیرفته شده را مطابق فرامین اخلاقیِ خرد در حال بسطِ بشری جایگزین هر بازدارندگی عالی سازد. این بازدارندگیهای خود تحمیل شده به یکباره قدرتمندترین و لطیف&zwnj;ترین عامل در میان کلیۀ عوامل تمدن بشری &mdash; مفاهیمِ عدالت و ایده&zwnj;آلهای برادری &mdash; هستند. انسان حتی هنگامی خود را برای جامه&zwnj;های باز دارندۀ بخشش شایسته می&zwnj;سازد، که جرأت می&zwnj;کند همنوعان خود را دوست بدارد، ضمن این که به سرآغازهای برادری معنوی دست می&zwnj;یابد، آنگاه که برمی&zwnj;گزیند برای آنها آن رفتاری را مقرر دارد که با خودش انجام می&zwnj;شود، حتی آن رفتاری که تصور می&zwnj;کند خداوند با آنها خواهد داشت.</p>
<p style="direction:rtl">  یک واکنشِ اتوماتیکِ جهان باثبات است، و به شکلی در کیهان تداوم دارد. شخصیتی که خداوند را می&zwnj;شناسد و اشتیاق دارد خواست او را انجام دهد، شخصیتی که بینش روحی دارد، به طور الهی باثبات است و برای ابد وجود دارد. ماجرای بزرگ انسان در جهان شامل عبور ذهن فانی او از ثباتِ استاتیک مکانیکی به ربانیتِ دینامیک روحی است، و او از طریق نیرو و ثباتِ تصمیمات شخصیتیِ خودش به این دگرگونی دست می&zwnj;یابد. او در هر یک از وضعیتهای زندگی اعلام می&zwnj;دارد: &rdquo;خواست من این است که خواست تو انجام شود.&ldquo;</p>
<div class="c1">
<h4 style="direction:rtl">9- مکانیسمهای جهان</h4></div>

<p style="direction:rtl">  زمان و فضا یک مکانیسم به هم پیوستۀ جهان بنیادین هستند. آنها ابزاری هستند که از طریق آنها مخلوقات متناهی می&zwnj;توانند در کیهان با بیکران همزیستی کنند. مخلوقات متناهی از طریق زمان و فضا از سطوح مطلق به طور مؤثر عایق سازی شده&zwnj;اند. اما این وسیله&zwnj;های عایق کننده که بدون آنها هیچ انسانی نمی&zwnj;تواند وجود داشته باشد، برای محدود کردن رشتۀ کنش متناهی به طور مستقیم عمل می&zwnj;کنند. بدون آنها هیچ مخلوقی نمی&zwnj;تواند عمل کند، اما به واسطۀ آنها کنشهای هر مخلوق به طور قطعی محدود هستند.</p>
<p style="direction:rtl">  مکانیسمهایی که توسط اذهان بالاتر ایجاد می&zwnj;شوند دست به عمل می&zwnj;زنند تا منابع خلاقشان را رها سازند، اما تا درجاتی کنش تمامی موجودات هوشمندِ تابع را به گونه&zwnj;ای ثابت محدود می&zwnj;سازند. برای مخلوقات جهانها این محدودیت به صورت مکانیسم جهانها آشکار می&zwnj;شود. انسان از ارادۀ آزادِ بدون قید و شرط برخوردار نیست؛ برای گسترۀ انتخابهای او محدودیتهایی وجود دارد، اما در حیطۀ شعاع این انتخاب خواست او به طور نسبی مستقل است.</p>
<p style="direction:rtl">  مکانیسم حیاتِ شخصیت انسانی، بدن انسان، محصول طراحیِ ابرفانیِ خلاق است؛ از این رو هرگز نمی&zwnj;تواند توسط خود انسان به طور کامل کنترل شود. فقط هنگامی که انسان فرازیابنده در ارتباط با تنظیم کنندۀ پیوند یافته، برای تجلی شخصیت، مکانیسم را خود می&zwnj;آفریند، به کنترل کامل شدۀ آن دست خواهد یافت.</p>
<p style="direction:rtl">  جهان بزرگ مکانیسم و نیز ارگانیسم است، مکانیکی و زنده &mdash; یک مکانیسم زنده که توسط یک ذهن متعال فعال شده است، و با یک روح متعال هماهنگی می&zwnj;شود، و در سطوح حداکثرِ یگانگی نیرو و شخصیت به صورت ایزد متعال تجلی می&zwnj;یابد. اما انکار نمودنِ مکانیسم آفرینش متناهی، انکار نمودن واقعیت و نادیده گرفتن حقیقت است.</p>
<p style="direction:rtl">  مکانیسمها فراورده&zwnj;های ذهن هستند، ذهن خلاق که روی پتانسیلهای کیهانی و در آنها عمل می&zwnj;کند. مکانیسمها تبلورهای ثابت اندیشۀ آفریننده هستند، و آنها به سوی آن مفهوم ارادی که به آنها منشأ داد به طور پیوسته به درستی عمل می&zwnj;کنند. اما هدفمندیِ هر مکانیسم در منشأ آن است، نه در کارکرد آن.</p>
<p style="direction:rtl">  این مکانیسمها نباید به صورت محدود کنندگان کنش الوهیت در نظر گرفته شوند؛ بلکه این حقیقت دارد که در همین مکانیک، الوهیت به یک فاز از تجلی جاودان دست یافته است. مکانیسمهای بنیادین جهان در پاسخ به خواست مطلق اولین منبع و مرکز به وجود آمده&zwnj;اند، و از این رو آنها در توازن کامل با طرح بیکران برای ابد کار خواهند کرد؛ آنها به راستی الگوهای غیرارادی همان طرح هستند.</p>
<p style="direction:rtl">  ما تا اندازه&zwnj;ای می&zwnj;فهمیم که چگونه مکانیسم بهشت با شخصیت پسر جاودان لازم و ملزوم است؛ این کارکرد عامل مشترک است. و ما تئوریهایی در رابطه با عملکردهای مطلق جهانی دربارۀ مکانیسمهای تئوریکِ کامل و شخص بالقوۀ مطلق الوهیت داریم. اما در الوهیتهای در حال تکاملِ متعال و غائی، ما مشاهده می&zwnj;کنیم که فازهای مشخص غیرشخصی با همتاهای ارادیشان در واقع در حال متحد شدن هستند، و لذا یک رابطۀ جدید میان الگو و شخص در حال تکامل یافتن است.</p>
<p style="direction:rtl">  در ابدیتِ گذشته پدر و پسر در یگانگیِ تجلیِ روح بیکران یگانگی یافتند. اگر در ابدیت آینده، پسران آفریننده و ارواح آفرینشگر جهانهای محلیِ زمان و فضا در قملروهای فضای بیرونی به پیوند خلاق دست یابند، یگانگی آنها به عنوان مجموع تجلیِ سرشت الهی آنها چه ایجاد خواهد کرد؟ ممکن است کاملاً چنین باشد که ما شاهد یک تجلیِ تاکنون آشکار نشدۀ الوهیت غائی بشویم، یک نوع جدید فوق سرپرست. چنین موجوداتی که پیوند آفرینندۀ شخصی، روح غیرشخصیِ آفرینشگر، تجربۀ فانی &ndash; مخلوق، و شخصیت&zwnj;یابی تدریجیِ خادم الهی می&zwnj;باشند، امتیازات بی&zwnj;همتایی از شخصیت را در بر می&zwnj;گیرند. چنین موجوداتی می&zwnj;توانند بدین لحاظ غائی باشند که واقعیتِ شخصی و غیرشخصی را در بر می&zwnj;گیرند، ضمن این که تجارب آفریننده و آفریده را تلفیق می&zwnj;کنند. ویژگیهای چنین اشخاص سومی از این تثلیثهای مفروض کنشمندانۀ آفرینشهای فضای بیرونی هر چه که باشد، آنها چیزی از همان رابطه&zwnj;ای را با پدران آفریننده&zwnj;شان و مادران آفرینشگرشان حفظ خواهند کرد که روح بیکران با پدر جهانی و پسر جاودان حفظ می&zwnj;کند.</p>
<p style="direction:rtl">  خدای متعال تجلی تمامی تجربۀ جهان، تمرکز کانونیِ تمامی تکامل متناهی، بالاترین سطح تمامی واقعیت مخلوق، به اوج رسیدن خرد کیهانی، تجسم زیباییهای متوازن کهکشانهای زمان، حقیقت معانی کیهانی ذهن، و نیکیِ ارزشهای متعال روحی است. و خدای متعال در آیندۀ جاودان این تنوعات چندگانۀ متناهی را به صورت یک تمامیتِ تجربیِ پرمعنی یکپارچه خواهد کرد، حتی به همان گونه که اکنون در سطوح مطلق در تثلیث بهشت به طور وجودگرایانه یگانه شده&zwnj;اند.</p>
<div class="c1">
<h4 style="direction:rtl">10- کارکردهای مشیت الهی</h4></div>

<p style="direction:rtl">  مشیت الهی بدین معنی نیست که خداوند همه چیز را برای ما و از پیش تعیین کرده است. خداوند بیش از آن ما را دوست دارد که چنین کند، چرا که این کار چیزی کمتر از استبداد کیهانی نیست. انسان از نیروهای نسبی انتخاب برخوردار است. مهر الهی نیز آن عطوفت کوته بینانه که فرزندان انسانها را ناز پرورده و لوس سازد نیست.</p>
<p style="direction:rtl">  پدر، پسر، و روح &mdash; به عنوان تثلیث &mdash; قادر متعال نیستند، اما تعالیتِ قادر هرگز نمی&zwnj;تواند بدون آنها جلوه&zwnj;گر شود. <em>رشد</em> قادر روی مطلقهای واقعیت تمرکز یافته است و مبتنی بر مطلقهای بالقوگی است. اما کارکردهای قادر متعال به <em>کارکردهای</em> تثلیث بهشت مربوط هستند.</p>
<p style="direction:rtl">  به نظر می&zwnj;رسد که در ایزد متعال، کلیۀ فازهای فعالیت جهان به واسطۀ شخصیت این الوهیت تجربی بخشاً از نو در حال یگانه شدن هستند. از این رو هنگامی که ما تمایل می&zwnj;یابیم تثلیث را به صورت یک خدا ببینیم، و اگر ما این مفهوم را به جهان شناخته شده و سازمان یافتۀ کنونی محدود کنیم، ما کشف می&zwnj;کنیم که ایزد متعالِ در حال تکامل تصویر جزئی تثلیث بهشت است. و علاوه بر آن ما درمی&zwnj;یابیم که این الوهیت متعال به صورت ترکیب شخصیتیِ ماده، ذهن، و روح متناهی در جهان بزرگ در حال تکامل است.</p>
<p style="direction:rtl">  خدایان از ویژگیها برخوردارند اما تثلیث دارای کارکردها می&zwnj;باشد، و مثل تثلیث، مشیت الهی <em>قطعاً</em> یک کارکرد است، ترکیب کنترل فراگیرِ غیر از شخصیِ جهان جهانها، که از سطوح تکاملیِ هفتگانه که در نیروی قادر تا قلمروهای تعالی&zwnj;گرایانۀ غائیتِ الوهیت ترکیب شده است امتداد می&zwnj;یابد.</p>
<p style="direction:rtl">  خداوند هر مخلوق را به صورت یک فرزند دوست دارد، و آن دوست داشتن در سرتاسر تمامی زمان و ابدیت بر هر مخلوق سایه می&zwnj;افکند. مشیت الهی در رابطه با جمع کار می&zwnj;کند و بدان گونه که این کارکرد به جمع مربوط است با کارکرد هر مخلوق سر و کار دارد. مداخلۀ مشیت الهی در رابطه با هر موجود نشان دهندۀ اهمیت <em>کارکرد</em> آن موجود بدان گونه که به رشد تکاملیِ مقداری از جمع مربوط است می&zwnj;باشد؛ این جمع ممکن است جمع نژاد، جمع ملت، جمع سیاره، یا حتی یک جمع بالاتر باشد. اهمیت کارکرد مخلوق است که موجب مداخلۀ مشیت الهی می&zwnj;شود، نه اهمیت مخلوق به عنوان یک شخص.</p>
<p style="direction:rtl">  با این حال، پدر به عنوان یک شخص ممکن است در هر زمان در جریان رخدادهای کیهانی تماماً مطابق خواست خداوند و در هماهنگی با خرد خداوند و بدان گونه که توسط مهر خداوند برانگیخته می&zwnj;شود یک دست پدرانه را به کار گیرد.</p>
<p style="direction:rtl">  اما آنچه را که انسان مشیت الهی می&zwnj;نامد اغلب اوقات تماماً حاصل تخیل خودش، قرار گرفتنِ تصادفی شرایط اتفاقی است. با این وجود یک مشیت واقعی و در حال پدیداریِ الهی در قلمرو متناهیِ وجود جهان وجود دارد، یک ارتباط متقابل راستین و در حال وقوعِ انرژیهای فضا، حرکات زمان، پندارهای عقلانی، ایده&zwnj;آلهای کاراکتر، تمایلاتی با سرشت معنوی، و کنشهای هدفمند ارادیِ شخصیتهای در حال تکامل. شرایط قلمروهای مادی در وجودهای به هم پیوستۀ متعال و غائی، یکپارچگی نهاییِ متناهی می&zwnj;یابند.</p>
<p style="direction:rtl">  به تدریج که مکانیسمهای جهان بزرگ از طریق کنترل فراگیر ذهن تا یک نقطۀ دقت نهایی کامل می&zwnj;شوند، و به تدریج که ذهن مخلوق از طریق یکپارچگیِ کامل شده با روح به کمالِ نیل به ربانیت فراز می&zwnj;یابد، و به تدریج که متعال به عنوان یک یگانه کنندۀ <em>واقعیِ</em> تمامی این پدیده&zwnj;های جهان متعاقباً پدیدار می&zwnj;شود، مشیت الهی نیز به طور فزاینده قابل تشخیص می&zwnj;شود.</p>
<p style="direction:rtl">  برخی از شرایطِ به طور حیرت&zwnj;آور تصادفی که گهگاه در کرات تکاملی غالب می&zwnj;شود ممکن است به سبب حضور به تدریج در حال پدیداریِ متعال باشد، پیش درآمدِ فعالیتهای آیندۀ او در جهان. بیشترِ آنچه که یک انسان مشیت الهی می&zwnj;نامد مشیت الهی نیست؛ داوری او پیرامون چنین اموری به واسطۀ فقدان نگرش دوراندیشانه در جهت معانی راستینِ شرایط زندگی دچار نارسایی بسیار شده است. بیشترِ آنچه را که یک انسان خوش شانسی می&zwnj;نامد ممکن است در واقع بد شانسی باشد؛ لبخند اقبال که آسایش باد آورده و ثروت ناسزاوار را اعطا می&zwnj;دارد ممکن است بزرگ&zwnj;ترین مصائب بشری باشند؛ بی&zwnj;رحمیِ ظاهریِ یک سرنوشت ناگوار که موجب انباشت محنت برای یک انسان رنج دیده می&zwnj;شود ممکن است در واقع آتش استوار کننده&zwnj;ای باشد که آهن نرمِ شخصیتِ ناکامل را به شکل فولاد آبدیده با کاراکتری اصیل تبدیل می&zwnj;کند.</p>
<p style="direction:rtl">  در جهانهای در حال تکامل یک مشیت الهی وجود دارد، و آن می&zwnj;تواند توسط مخلوقات درست تا حدی که آنها به ظرفیت درک مقصود جهانهای در حال تکامل دست یافته&zwnj;اند کشف شود. ظرفیت کامل برای تشخیص مقاصد جهان با تکمیل تکاملیِ مخلوق برابر است و سوا از آن ممکن است به صورت دستیابی به متعال در محدوده&zwnj;های وضعیت کنونی جهانهای ناکامل ابراز شود.</p>
<p style="direction:rtl">  مهر پدر، مستقل از کنشها یا واکنشهای تمامی افراد دیگر، مستقیماً در قلب فرد عمل می&zwnj;کند؛ این رابطه شخصی است &mdash; انسان و خداوند. حضور غیرشخصیِ الوهیت (قادر متعال و تثلیث بهشت) کل را مورد ملاحظه قرار می&zwnj;دهد، نه جزء. مشیت کنترل فراگیر تعالیت به صورت اجزای پیاپیِ پیشرفت جهان در دستیابی به فرجامهای متناهی به طور فزاینده پدیدار می&zwnj;شود. به تدریج که سیستمها، کواکب، جهانها، و ابرجهانها در نور و حیات استقرار می&zwnj;یابند، متعال به عنوان ارتباط دهندۀ پرمعنیِ تمامی آنچه که در حال رخ دادن است به طور فزاینده پدیدار می&zwnj;شود، در حالی که غائی به عنوان یگانه&zwnj;سازِ تعالی&zwnj;گرای تمامی چیزها به تدریج پدیدار می&zwnj;شود.</p>
<p style="direction:rtl">  در سرآغازها در یک کرۀ تکاملی رخدادهای طبیعیِ نظم مادی و تمایلات شخصیِ موجودات بشری اغلب به نظر می&zwnj;رسد آنتاگونیستی باشند. درک بخش عمدۀ آنچه که در یک کرۀ در حال تکامل رخ می&zwnj;دهد برای انسان فانی دشوار است &mdash; قانون طبیعی نسبت به تمامی آنچه که در درک بشری راستین، زیبا، و نیک است اغلب اوقات ظاهراً ظالمانه، سنگدلانه، و بی&zwnj;تفاوت است. اما به تدریج که بشریت در توسعۀ سیاره&zwnj;ای پیشرفت می&zwnj;کند، ما مشاهده می&zwnj;کنیم که این دیدگاه به واسطۀ عوامل زیرین تغییر می&zwnj;یابد:</p>

<p style="direction:rtl">  1- <em>بینش فزایندۀ انسان</em> &mdash; فهم افزایش یافتۀ او از دنیایی که در آن زندگی می&zwnj;کند؛ ظرفیت بسط یابندۀ او برای درک واقعیتهای مادی زمان، ایده&zwnj;های پرمعنی اندیشه، و آرمانهای ارزشمند بینش معنوی. تا هنگامی که انسانها فقط با معیار چیزهای حاوی طبیعت فیزیکی می&zwnj;سنجند، هرگز نمی&zwnj;توانند امید به پیدا کردن یگانگی در زمان و فضا داشته باشند.</p>
<p style="direction:rtl">  2- <em>کنترل فزایندۀ انسان</em> &mdash; انباشت تدریجی دانشِ قوانین دنیای مادی، اهداف وجود معنوی، و احتمالات هماهنگی فلسفی این دو واقعیت. انسان بدوی، در برابر حملات بی&zwnj;امان نیروهای طبیعی درمانده بود. او پیش از تسلط مشقت&zwnj;بار بر ترسهای درونی خودش همانند برده بود. انسان نیمه متمدن شروع به باز کردن قفل مخزن اسرار قلمروهای طبیعی نموده است، و دانش او به کندی اما به گونه&zwnj;ای مؤثر در حال نابود کردن خرافات او است، ضمن این که در همان حال یک مبنای نوین و بسط یافتۀ واقعی برای درک معانی فلسفه و ارزشهای تجربۀ راستین معنوی فراهم می&zwnj;سازد. انسان متمدن روزگاری به تسلط نسبی بر نیروهای فیزیکی سیارۀ خود دست خواهد یافت؛ مهر خداوند در قلبش به صورت مهر به همنوعانش به طور مؤثر فوران خواهد کرد، ضمن این که ارزشهای وجود بشری به سرحدات ظرفیت انسانی نزدیک خواهند شد.</p>
<p style="direction:rtl">  3-<em> ادغام انسان در جهان</em> &mdash; افزایش بینش بشری به علاوۀ افزایش دستاوردهای تجربی بشر او را به هماهنگی نزدیک&zwnj;تر با حضور یگانه&zwnj;ساز تعالیت &mdash; تثلیث بهشت و ایزد متعال &mdash; می&zwnj;رساند. و این همان چیزی است که حاکمیت متعال را در کراتی که مدتهای طولانی در نور و حیات استقرار یافته&zwnj;اند تثبیث می&zwnj;کند. چنین سیارات پیشرفته&zwnj;ای به راستی اشعار توازن هستند، تصاویر زیباییِ نیکیِ کسب شده که از طریق دنبال نمودن حقیقت کیهانی به دست آمده&zwnj;اند. و اگر چنین چیزهایی می&zwnj;تواند برای یک سیاره رخ دهد، به تدریج که یک سیستم و واحدهای بزرگتر جهان بزرگ به ثباتی که نشان دهندۀ به پایان رسیدن پتانسیلهای رشد متناهی می&zwnj;باشد دست می&zwnj;یابند، حتی چیزهای بزرگتری می&zwnj;تواند برای آنها رخ دهد.</p>

<p style="direction:rtl">  در یک سیاره از این نوعِ پیشرفته، مشیت الهی به یک واقعیت تبدیل شده است، شرایط زندگی لازم و ملزوم شده&zwnj;اند، اما این تنها به این دلیل نیست که انسان به تسلط بر مشکلات مادی دنیای خود دست یافته است؛ بلکه همچنین به این دلیل است که او شروع کرده است مطابق روال جهانها زندگی کند؛ او مسیر تعالیت را برای دستیابی به پدر جهانی دنبال می&zwnj;کند.</p>
<p style="direction:rtl">  ملکوت خداوند در قلوب انسانها است، و هنگامی که این ملکوت در قلب هر فرد در یک کره واقعی می&zwnj;شود، آنگاه فرمانروایی خداوند در آن سیاره واقعی شده است؛ و این حاکمیت دست یافتۀ ایزد متعال است.</p>
<p style="direction:rtl">  برای درک مشیت الهی در زمان، انسان باید کار دستیابی به کمال را به انجام رساند. اما همینطور که انسان پیرامون این واقعیت جهان ژرف اندیشی می&zwnj;کند که همه چیز، خوب یا بد، برای پیشرفت انسانهای خدا&zwnj;شناس در جستجویشان برای رسیدن به پدر همه، با هم کار می&zwnj;کند، می&zwnj;تواند این مشیت الهی را در معانی ابدی آن حتی اکنون پیش مزه کند.</p>
<p style="direction:rtl">  به تدریج که انسانها به سوی بالا از مادی به معنوی می&zwnj;رسند مشیت الهی به طور فزاینده قابل تشخیص می&zwnj;شود. دستیابی به بینش کامل معنوی شخصیت فراز یابنده را قادر می&zwnj;سازد در آنچه که پیش از آن هرج و مرج بود توازن کشف کند. حتی موتای مورانشیا نمایانگر یک پیشرفت واقعی در این جهت است.</p>
<p style="direction:rtl">  مشیت الهی بخشاً کنترل فراگیر متعالِ ناکامل است که در جهانهای ناکامل تجلی یافته است، و از این رو باید همواره اینها باشد:</p>

<p style="direction:rtl">  1. <em>ناکامل</em> &mdash; به سبب ناکامل بودنِ واقعیت یافتنِ ایزد متعال، و:</p>
<p style="direction:rtl">  2. <em>غیرقابل پیش&zwnj;بینی</em> &mdash; به سبب نوسانات در رویکرد مخلوق، که از سطح به سطح همواره تغییر می&zwnj;یابد، و لذا موجب واکنش متقابل ظاهراً متغیر در متعال می&zwnj;شود.</p>

<p style="direction:rtl">  هنگامی که انسانها برای مداخلۀ خواست الهی در شرایط زندگی دعا می&zwnj;کنند، بسیاری اوقات پاسخ به دعاهایشان نگرش تغییر یافتۀ خودشان به زندگی است. اما مشیت الهی بلهوسانه نیست، و تخیلی و جادویی نیز نیست. آن پدیداریِ آرام و مطمئنِ حکمرانِ قدرتمند جهانهای متناهی است که مخلوقات در حال تکامل در پیشرفتشان در جهان به حضور شکوهمند او گهگاه پی می&zwnj;برند. مشیت الهی رژۀ مطمئن و قطعیِ کهکشانهای فضا و شخصیتهای زمان به سوی اهداف ابدیت است، نخست در متعال، سپس در غائی، و شاید در مطلق. و ما باور داریم که همان مشیت الهی در بیکرانی وجود دارد، و این خواست، کنشها، و مقصود تثلیث بهشت است که بدین ترتیب چشم&zwnj;انداز کیهانیِ جهانهای گوناگون را برمی&zwnj;انگیزد.</p>
<p style="direction:rtl">  ]ضمانت شده توسط یک پیام&zwnj;آور توانمند که موقتاً در یورنشیا اقامت دارد.[</p>
</body>
</html>
