{
    "paper_index": 43,
    "sections": [
        {
            "section_index": 0,
            "section_ref": "43:0",
            "pars": [
                {
                    "par_ref": "43:0.1",
                    "par_pageref": "485.1",
                    "par_content": "УРАНТИЯ обикновено се означава като 606 -ия свят на Сатания в Норлатиадек на Небадон, което означава шестстотин и шестия обитаем свят на локалната система Сатания, разположен в съзвездието Норлатиадек — едно от стоте съзвездия на локалната вселена Небадон. Тъй като съзвездията са основни структурни единици на локалните вселени, управителите на съзвездия свързват системите на обитаемите светове с намиращата се в Салвингтон централна административна единица на локалната вселена и чрез системата за отразяване — със свръхвселенското управление на Извечно Древните на Уверса."
                },
                {
                    "par_ref": "43:0.2",
                    "par_pageref": "485.2",
                    "par_content": "Правителството на вашето съзвездие заема група от 771 архитектурни сфери, централната и най-голямата от които е Едемия — местонахождението на администрацията на Бащите на Съзвездия, Всевишните на Норлатиадек. Самата Едемия е приблизително сто пъти по-голяма от вашия свят. Седемдесетте основни сфери, обкръжаващи Едемия, превишават около десет пъти по своя размер Урантия, докато всеки от десетте спътника, въртящи се около всеки от тези седемдесет свята, е съизмерим с Урантия. По своите размери тези 771 архитектурни сфери са напълно сравними с аналогичните сфери на другите съзвездия."
                },
                {
                    "par_ref": "43:0.3",
                    "par_pageref": "485.3",
                    "par_content": "На Едемия е приета салвингтонската система за изчисляване на времето и измерване на разстоянието, а столичните светове на съзвездия, подобно на сферите на вселенската столица, са напълно осигурени с всички категории небесни разумни същества. Като цяло в тези личности има много общо с онези, които бяха описани във връзка с администрацията на вселената."
                },
                {
                    "par_ref": "43:0.4",
                    "par_pageref": "485.4",
                    "par_content": "В служба на съзвездието се назначават старшите серафими — третият чин ангели на локалната вселена. Те устройват своите центрове в столичните сфери и оказват всестранна помощ на обкръжаващите светове за моронтийно образование. Седемдесетте големи сфери на Норлатиадек, заедно с останалите по-малки спътника, са населени с унивитати — постоянните обитатели на съзвездието. Всички тези архитектурни светове изцяло се управляват от различни групи местни живи същества, които в голямата си част са неразкрити, но включват умелите спиронги и възхитителните спорнаги. Съвпадайки със средната фаза от моронтийната подготовка, моронтийният живот в съзвездията — както можете да се досетите — е толкова типичен, колкото и идеален."
                }
            ]
        },
        {
            "section_index": 1,
            "section_ref": "43:1",
            "section_title": "1. Столичната сфера на Съзвездието",
            "pars": [
                {
                    "par_ref": "43:1.1",
                    "par_pageref": "485.5",
                    "par_content": "Едемия изобилства с пленителни високи плата — обширни възвишения от физическо вещество, увенчани с моронтиен живот и покрити с духовна слава, но тук няма островърхи планински вериги, каквито се срещат на Урантия. Десетки хиляди искрящи езера се съединяват с много хиляди ручеи, но в този свят няма нито големи океани, нито буйни реки. Повърхностни води няма само в платата."
                },
                {
                    "par_ref": "43:1.2",
                    "par_pageref": "486.1",
                    "par_content": "Водата на Едемия и сходните архитектурни сфери с нищо не се отличава от водата на еволюционните планети. Водните системи на такива сфери са както повърхностни, така и подземни, при което се извършва постоянна циркулация на влагата. Използвайки различни водни пътища, може да се извърши околосветско пътешествие около Едемия, макар че основният начин е придвижване по въздуха. Духовните същества, естествено, се преместват над повърхността на сферата, докато моронтийните и материални същества използват материални и полуматериални средства за придвижване по въздуха."
                },
                {
                    "par_ref": "43:1.3",
                    "par_pageref": "486.2",
                    "par_content": "Едемия и свързаните с нея светове притежават истинска атмосфера — обикновено смес от три газа, характерни за такива архитектурни творения и включващи два елемента урантийска атмосфера плюс моронтиен газ, годен за дишането на моронтийни създания. Но макар тази атмосфера да е едновременно материална и моронтийна, в нея няма бури и урагани, нито лято или зима. Отсъствието на атмосферни пертурбации и сезонни колебания позволява да се украси цялата повърхност на тези специално създадени светове."
                },
                {
                    "par_ref": "43:1.4",
                    "par_pageref": "486.3",
                    "par_content": "Платата на Едемия представляват величествен физически ландшафт, чиято красота подчертава безкрайното богатство на живота с множество форми на цялото му пространство. С изключение на неголемия брой особени структури, тези плата не съдържат нищо ръкотворно. Материалните и моронтийни украшения са ограничени в жилищните райони. По-ниските възвишения са предназначени за специални резиденции и са изискано украсени както с биологични, така и с моронтийни произведения на изкуството."
                },
                {
                    "par_ref": "43:1.5",
                    "par_pageref": "486.4",
                    "par_content": "На върха на седмата планинска верига се намират залите за възкресение на Едемия, където се пробуждат смъртните от вторичния модифициран тип възвисяване. Тези покои, където се извършва възстановяването на създания, се намират под наблюдение на Мелхиседек. На първата от приемните сфери на Едемия (както и на планетата на Мелхиседек близо до Салвингтон) също има специални зали за възкресение, където се възстановяват смъртните от модифицирания тип възход."
                },
                {
                    "par_ref": "43:1.6",
                    "par_pageref": "486.5",
                    "par_content": "Освен това Мелхиседек поддържат на Едемия и два специални колежа. Единият от тях, извънредният, е посветен на изучаването на проблемите, възникнали в резултат на бунта в Сатания. Другият — посвещенческото училище, е определен за подробно изучаване на новите проблеми, произтичащи от факта, че Михаил е извършил своето завършващо посвещение в един от световете на Норлатиадек. Този втори колеж е бил учреден преди почти четиридесет хиляди години, веднага след обявяването от страна на Михаил на това, че Урантия е избрана като място за неговото заключително посвещение."
                },
                {
                    "par_ref": "43:1.7",
                    "par_pageref": "486.6",
                    "par_content": "Стъкленото море — приемната област на Едемия, се намира редом с административния център в обкръжението на амфитеатър от резиденции. Около тази област са разположени центровете за управление на седемдесетте сектора на живота на съзвездието. Половината от територията на Едемия е разделена на седемдесет триъгълни секции, границите на които се събират в зданията на централните управления на съответните сектори. Останалата част от тази сфера представлява един огромен естествен парк — Божиите градини."
                },
                {
                    "par_ref": "43:1.8",
                    "par_pageref": "486.7",
                    "par_content": "Макар че в течение на периодическите си посещения на Едемия вие ще можете безпрепятствено да разглеждате цялата планета, голяма част от своето време ще прекарвате в административния триъгълник, чийто номер съответства на номера на вашия обителски свят. Вас винаги ще се радват да ви видят като наблюдател в законодателните асамблеи."
                },
                {
                    "par_ref": "43:1.9",
                    "par_pageref": "486.8",
                    "par_content": "Моронтийната област, определена за намиращите се на Едемия възходящи смъртни, е ограничена в средната област на тридесет и петия триъгълник, който е в съседство с резиденцията на завършващите, разположена в тридесет и шестия триъгълник. Главната резиденция на унивитатите заема колосалната област в средния регион на тридесет и четвъртия триъгълник и граничи с местната област за моронтийни жители. Както е видно от това планиране, предвидено е разполагането на минимум седемдесет основни типа небесен живот, при което всяка от тези седемдесет триъгълни области се съотнася с една от седемдесетте големи сфери за моронтийно образование."
                },
                {
                    "par_ref": "43:1.10",
                    "par_pageref": "487.1",
                    "par_content": "Стъкленото море на Едемия представлява огромен кръгообразен кристал с окръжност около сто и шестдесет километра и около петдесет километра дълбочина. Този величествен кристал служи като поле за приземяване за всички транспортни серафими и други същества, които пребивават извън пределите на сферата; подобно стъклено море значително облекчава кацането на транспортните серафими."
                },
                {
                    "par_ref": "43:1.11",
                    "par_pageref": "487.2",
                    "par_content": "Кристално поле от такъв тип се среща почти във всички архитектурни светове; и освен декоративно то има също така и много други предназначения, тъй като се използва за запознаване на събиращите се тук групи със свръхвселенското отразяване и като един от факторите в метода за трансформация на енергията, който се използва за изменение на токовете на пространството и за адаптация на другите входящи потоци физическа енергия."
                }
            ]
        },
        {
            "section_index": 2,
            "section_ref": "43:2",
            "section_title": "2. Правителството на Съзвездието",
            "pars": [
                {
                    "par_ref": "43:2.1",
                    "par_pageref": "487.3",
                    "par_content": "Съзвездията са автономните образувания на локалната вселена, при което всяко съзвездие се управлява в съответствие със своите собствени закони. Докато вселенските дела се гледат в съдилищата на Небадон, всички вътрешни въпроси се разглеждат съгласно законите, приети в съответното съзвездие. Тези юридически декрети на Салвингтон, заедно със законодателните актове на съзвездието, се изпълняват от управляващите локалните системи."
                },
                {
                    "par_ref": "43:2.2",
                    "par_pageref": "487.4",
                    "par_content": "По такъв начин съзвездията функционират като законодателни или законотворчески структурни единици, докато локалните системи действат като изпълнителни единици, провеждащи законите в живота. Висшата съдебна и координационна власт принадлежи на салвингтонското правителство."
                },
                {
                    "par_ref": "43:2.3",
                    "par_pageref": "487.5",
                    "par_content": "Макар върховната съдебна функция да се отнася към централното управление на локалната вселена, в столицата на всяко съзвездие се намират по две спомагателни, но важни съдилища: съветът на Мелхиседек и съдът на Всевишния."
                },
                {
                    "par_ref": "43:2.4",
                    "par_pageref": "487.6",
                    "par_content": "Всички съдебни проблеми в началото се разглеждат в съвета на Мелхиседек. Дванадесет представители на тази категория, получили в миналото необходимия опит на еволюционните планети и в столичните светове на системите, имат правото да изучават показанията, да систематизират жалбите и да формулират предварителните заключения, които се предават в съда на Всевишния — управляващия Баща на Съзвездието. Смъртните са представени в този последен съд от седем съдии, всеки от които е възходящ смъртен. Колкото по-високо се възвисявате във вселената, толкова по-голяма е вероятността за това, че ваши съдии ще бъдат подобни на вас същества."
                },
                {
                    "par_ref": "43:2.5",
                    "par_pageref": "487.7",
                    "par_content": "Законодателният орган на съзвездието е разделен на три групи. Законотворческата програма на съзвездието се формира в долната палата на възходящите създания — група, ръководена от завършил и състояща се от хиляди смъртни представители. Всяка система издига в тази съвещателна асамблея по десет представителя. В Едемия този орган понастоящем не е в пълен състав."
                },
                {
                    "par_ref": "43:2.6",
                    "par_pageref": "487.8",
                    "par_content": "Средната палата законодатели се състои от серафимите и техните партньори, други деца на Майчинския Дух на локалната вселена. Тази група наброява сто същества и се назначава от висшестоящи личности, които възглавяват различните видове дейност на такива същества при изпълнението от тях на функции в пределите на съзвездието."
                },
                {
                    "par_ref": "43:2.7",
                    "par_pageref": "488.1",
                    "par_content": "Съвещателният, или върховен, орган на законодателите на съзвездието се състои от палатата на перовете — палатата на божествените Синове. Този корпус се избира от Всевишните Бащи и наброява десет члена. Само Синове, притежаващи особен опит, имат право да служат в тази върховна палата. Задачата на тази група е събиране на данни и икономия на време, което носи голяма полза и на двете низши палати на законодателната асамблея."
                },
                {
                    "par_ref": "43:2.8",
                    "par_pageref": "488.2",
                    "par_content": "Обединеният съвет на законодателите се състои от трима представителя от всяка отделна палата на съвещателната асамблея на съзвездието и се възглавява от управляващите младши Всевишни. Тази група утвърждава окончателната форма на всички актове и санкционира тяхното обнародване с помощта на оповестители. Утвърждаването на тази върховна комисия снабдява законодателните актове със силата на закона на съзвездието; нейните постановления са окончателни. Законодателните решения на Едемия са основен закон за целия Норлатиадек."
                }
            ]
        },
        {
            "section_index": 3,
            "section_ref": "43:3",
            "section_title": "3. Всевишните на Норлатиадек",
            "pars": [
                {
                    "par_ref": "43:3.1",
                    "par_pageref": "488.3",
                    "par_content": "Управителите на съзвездията се отнасят към синовете на локалната вселена от категорията на Ворондадек. Когато тези синове ги изпращат във вселената за активно служене като управители на съзвездия или в друго свойство, те са известни като *Всевишни,* тъй като от всички категории Божии Синове на Локалната Вселена те въплъщават върховната административна мъдрост в съчетание с най-далновидната и разумна преданост. Тяхната лична честност и преданост към своята група никога не са предизвиквали съмнения; в Небадон не са известни случаи на проявяване на недоволство от страна на Синовете-Ворондадек."
                },
                {
                    "par_ref": "43:3.2",
                    "par_pageref": "488.4",
                    "par_content": "Във всяко от съзвездията на Небадон Гавраил изпраща минимум трима синове-Ворондадек като Всевишни. Главата на такова трио е известен като *Баща на Съзвездието,* а двамата негови партньори — като *старши Всевишен* и *младши Всевишен.* Бащата на съзвездието управлява в течение на десет хиляди стандартни години /приблизително 50 000 урантийски години/ след службата като младши и старши партньори с еднакви по продължителност периоди от време."
                },
                {
                    "par_ref": "43:3.3",
                    "par_pageref": "488.5",
                    "par_content": "Псалмопевецът е знаел, че Едемия се управлява от трима Бащи на Съзвездието; затова той е говорел за техните обители в множествено число: „Има река, чиито потоци носят радост в града Божий, най-святото място в жилищата на Всевишните.“"
                },
                {
                    "par_ref": "43:3.4",
                    "par_pageref": "488.6",
                    "par_content": "От векове на Урантия цари огромна бъркотия по отношение на различните вселенски управители. Много късни учители са смесвали своите неясни и неопределени племенни божества с Всевишните Бащи. Още по-късно древните евреи са обединили всички тези небесни управители в съставно Божество. Един от учителите е разбирал, че Всевишните не са Върховните Управители, тъй като е казал: „Живеещият в тайната обител на Всевишния пребивава в сянката на Всемогъщия.“ В писмените паметници на Урантия понякога е много трудно да се разбере кого именно се има предвид под названието „Всевишен“. Но Даниил добре е разбирал тези неща. Той е казал: „Всевишният управлява над царството на хората и го дава на когото желае.“"
                },
                {
                    "par_ref": "43:3.5",
                    "par_pageref": "488.7",
                    "par_content": "Бащите на Съзвездията почти не се занимават с индивидите на обитаемите планети, но те са тясно свързани със законодателните и законотворчески функции на съзвездията, които имат такова огромно значение за всяка смъртна *раса* и национална *група* от обитаемите светове."
                },
                {
                    "par_ref": "43:3.6",
                    "par_pageref": "489.1",
                    "par_content": "Макар режимът на съзвездието да заема промеждутъчно положение между вас и администрацията на вселената, обикновено като индивиди вие почти няма да бъдете свързани с правителството на съзвездието. В нормални обстоятелства средоточие на вашите основни интереси би била локалната система Сатания, но предвид някои условия, възникнали в системата и на планетата вследствие бунта на Луцифер, временно е установена тясна връзка на Урантия с управителите на съзвездията."
                },
                {
                    "par_ref": "43:3.7",
                    "par_pageref": "489.2",
                    "par_content": "След отстъпничеството на Луцифер Всевишните на Едемия са поели върху себе си част от бремето на планетарното управление във въстаналите светове. Те продължават да осъществяват тази власт и Извечно Древните вече отдавна са одобрили това предаване на контрол над тези заблудили се светове. Те несъмнено ще се ползват и по-нататък от така поетите пълномощия дотогава, докато е жив Луцифер. В обичайните условия, съществуващи в една лоялна система, тази власт в значителна степен се поверява на Властелина на Системата."
                },
                {
                    "par_ref": "43:3.8",
                    "par_pageref": "489.3",
                    "par_content": "Има и друга причина за особената връзка на Урантия с Всевишните. Когато Михаил, Синът-Създател, е изпълнявал своята завършваща посвещенческа мисия, приемникът на Луцифер не е притежавал цялата пълнота на властта в локалната система, вследствие на което всички урантийски събития, имащи отношение към Посвещението на Михаил, са се контролирали непосредствено от Всевишните на Норлатиадек."
                }
            ]
        },
        {
            "section_index": 4,
            "section_ref": "43:4",
            "section_title": "4. Планинският събор — Извечно Верният",
            "pars": [
                {
                    "par_ref": "43:4.1",
                    "par_pageref": "489.4",
                    "par_content": "Най-свещената съборна планина е обителта на Извечно Верния — действащ на Едемия като представител на Райската Троица."
                },
                {
                    "par_ref": "43:4.2",
                    "par_pageref": "489.5",
                    "par_content": "Извечно Верният е Троичен Син на Рая и пребивава на Едемия като личен представител на Емануил от времето на създаване на този столичен свят. Извечно Верният е неизменната дясна ръка на Бащите на Съзвездието, изпълнявайки функцията на съветник, но предлага своите съвети само тогава, когато му ги поискат. Върховните Райски Синове участват във вземането на решенията по делата на локалната вселена само в отговор на молбата на действащите управители на такива владения. Но за Всевишните на съзвездията Извечно Верният има такова значение, каквото има Извечно Единният за Сина-Създател."
                },
                {
                    "par_ref": "43:4.3",
                    "par_pageref": "489.6",
                    "par_content": "Резиденцията на Извечно Верния на Едемия представлява център на Райската система за извънвселенска връзка и информация в даденото съзвездие. В сътрудничество с Извечно Единния, изпълняващ функцията на наблюдател, тези Троични Синове, със своя персонал от хавонски и Райски личности, поддържат пряка и постоянна връзка със своята категория във всички вселени — чак до Хавона и Рая."
                },
                {
                    "par_ref": "43:4.4",
                    "par_pageref": "489.7",
                    "par_content": "Най-свещената планина се отличава с възвишена красота и великолепна подредба, но самата резиденция на Райския Син е скромна в сравнение с централната обител на Всевишните и обкръжаващите я седемдесет съоръжения, съставляващи жилищния комплекс на Синовете-Ворондадек. Тази подредба и предназначение е изключително жилищна и е напълно отделена от огромните строежи на административния център, където се водят делата на съзвездието."
                },
                {
                    "par_ref": "43:4.5",
                    "par_pageref": "489.8",
                    "par_content": "Резиденцията на Извечно Верния е известна като „планина на Райския събор“, намира се на север от резиденцията на Всевишните. Тук, на това свещено плато периодически се събират възходящи смъртни, за да чуят разказите на този Райски Син за дългото и увлекателно пътешествие на еволюиращите смъртни през милиардите съвършени светове на Хавона и по-нататък — към неописуемото блаженство на Рая. Именно на тези особени плата моронтийните смъртни изцяло се запознават с различни групи личности, произхождащи от централната вселена."
                },
                {
                    "par_ref": "43:4.6",
                    "par_pageref": "490.1",
                    "par_content": "Заявявайки своите претенции за разширяване на пълномощията, предателят Луцифер, който в своето време е бил властелин на Сатания, се стремял да отстрани от управлението на локалната вселена всички върховни категории синовство. Той обмислял замисъла, казвайки: „Ще поставя своя трон над Синовете Божии; ще възглавя Планинския Събор на север; ще бъда подобен на Всевишен.“"
                },
                {
                    "par_ref": "43:4.7",
                    "par_pageref": "490.2",
                    "par_content": "Стоте Властелина на Системи периодически се събират на конклавите на Едемия за обсъждане на въпросите, свързани с благосъстоянието на съзвездието. След бунта в Сатания главните метежници имали обичая да се появяват на тези съвети в Едемия така, както и преди. Едва след посвещението на Михаил на Урантия и последващото приемане върху себе си на неограничените пълномощия по цялата Небадон се появила възможността да се сложи край на тази високомерна наглост. От този ден нататък тези подстрекатели към греха никога не са допускани в състоялите се на Едемия съвети на Преданите Властелини на Системи."
                },
                {
                    "par_ref": "43:4.8",
                    "par_pageref": "490.3",
                    "par_content": "Това, че учителите от древността са знаели за това, е видно от следващия откъс: „Дойде денят за Синовете Божии да се представят пред Всевишните и Сатаната дойде заедно с тях.“ Това е констатация на факта, независимо в каква връзка се привежда."
                },
                {
                    "par_ref": "43:4.9",
                    "par_pageref": "490.4",
                    "par_content": "От времето на триумфа на Христос целият Норлатиадек се очиства от греха и метежниците. Известно време преди смъртта на Михаил в плът съюзникът на падналия Луцифер — Сатана, се постарал да посети един от тези конклави на Едемия, но отрицателното отношение към главните метежници придобило толкова всеобщ характер, че практически в цялата вселена не се намерило съчувствие за тях и това сринало опората под краката на тези противници от Сатания. Когато пред злото са затворени всички врати, изчезва и възможността за извършване на грях. Сърцата на цялата Едемия се затворили за Сатана; той е бил единодушно отхвърлен от събралите се Властелини на Системи и именно в това време Синът Човешки „видя Сатаната да пада от небето като светкавица“."
                },
                {
                    "par_ref": "43:4.10",
                    "par_pageref": "490.5",
                    "par_content": "От времето на бунта на Луцифер близо до резиденцията на Извечно Верния се появил нов строеж. Това временно съоръжение е резиденция на Всевишния, поддържащ тясна връзка с Райския Син като помощник на правителството на съзвездието по всички въпроси, които се отнасят до линията на поведение и отношенията на Синовете от категорията на „Извечните“ към греха и бунта."
                }
            ]
        },
        {
            "section_index": 5,
            "section_ref": "43:5",
            "section_title": "5. Бащите на Едемия от времето на бунта на Луцифер",
            "pars": [
                {
                    "par_ref": "43:5.1",
                    "par_pageref": "490.6",
                    "par_content": "Ротацията на Всевишните на Едемия е била преустановена по време на бунта на Луцифер. Понастоящем нас ни управляват тези личности, които са изпълнявали своите задължения в онова време. Ние предполагаме, че съставът на управителите ще остане неизменен чак до окончателното избавяне от Луцифер и неговите съучастници."
                },
                {
                    "par_ref": "43:5.2",
                    "par_pageref": "490.7",
                    "par_content": "Заедно с това днешното правителство на съзвездието е било разширено до дванадесет Сина от категорията на Ворондадек:"
                },
                {
                    "par_ref": "43:5.3",
                    "par_pageref": "490.8",
                    "par_content": "1. Бащата на Съзвездието. Днешният Всевишен управител на Норлатиадек е 617 318 -ият член на небадонската група на Ворондадек. До поемането на своите задължения в Едемия той вече е притежавал опита на служенето в много съзвездия по цялата наша локална вселена."
                },
                {
                    "par_ref": "43:5.4",
                    "par_pageref": "490.9",
                    "par_content": "2. Старшият Всевишен партньор."
                },
                {
                    "par_ref": "43:5.5",
                    "par_pageref": "491.1",
                    "par_content": "3. Младшият Всевишен партньор."
                },
                {
                    "par_ref": "43:5.6",
                    "par_pageref": "491.2",
                    "par_content": "4. Всевишният съветник, личен представител на Михаил след постигането от него на статута на Син-Владетел."
                },
                {
                    "par_ref": "43:5.7",
                    "par_pageref": "491.3",
                    "par_content": "5. Всевишният изпълнител — личен представител на Гавраил, намиращ се на Едемия от времето на бунта на Луцифер."
                },
                {
                    "par_ref": "43:5.8",
                    "par_pageref": "491.4",
                    "par_content": "6. Всевишният глава на планетарните наблюдатели — ръководител на наблюдателите от категорията на Ворондадек, намиращи се в изолираните светове на Сатания."
                },
                {
                    "par_ref": "43:5.9",
                    "par_pageref": "491.5",
                    "par_content": "7. Всевишният арбитър — Син-Ворондадек, на когото е възложено задължението за регулиране на всички предизвикани от бунта трудности в пределите на съзвездието."
                },
                {
                    "par_ref": "43:5.10",
                    "par_pageref": "491.6",
                    "par_content": "8. Всевишният извънреден разпоредител — Син-Ворондадек, на когото е поръчано приспособяването на извънредните законодателни актове на Норлатиадек за световете, изолирани вследствие бунта."
                },
                {
                    "par_ref": "43:5.11",
                    "par_pageref": "491.7",
                    "par_content": "9. Всевишният посредник — Син-Ворондадек, назначен за съгласуване на особените мерки, предизвикани от посвещението на Урантия, с текущото управление на съзвездието. Някои действия на архангелите и многобройните други форми на необичайно служене на Урантия, а също и особената дейност на Ярките Вечерни Звезди в Йерусем, правят необходимо функционирането на този Син."
                },
                {
                    "par_ref": "43:5.12",
                    "par_pageref": "491.8",
                    "par_content": "10. Всевишният съдия-адвокат — глава на извънредния трибунал, посветен на решаването на особените проблеми на Норлатиадек, възникнали вследствие объркването, причина за което е станал бунтът в Сатания."
                },
                {
                    "par_ref": "43:5.13",
                    "par_pageref": "491.9",
                    "par_content": "11. Всевишният свързан — Синът-Ворондадек, прикрепен към управителите на Едемия, но изпратен като специален съветник в разпореждане на Извечно Верния за избиране на най-добрия път за решаване на проблемите на бунта и нелоялността на създанията."
                },
                {
                    "par_ref": "43:5.14",
                    "par_pageref": "491.10",
                    "par_content": "12. Всевишният ръководител — президент на извънредния съвет на Едемия. Всички личности, назначени в Норлатиадек в резултат от бунта в Сатания, влизат в състава на извънредния съвет, а техният глава е изключително опитен Син-Ворондадек."
                },
                {
                    "par_ref": "43:5.15",
                    "par_pageref": "491.11",
                    "par_content": "Освен това тук не са отчетени многобройните Ворондадек — посланици на съзвездия в Небадон, а също и други Синове, постоянно пребиваващи на Едемия."
                },
                {
                    "par_ref": "43:5.16",
                    "par_pageref": "491.12",
                    "par_content": "През цялото време, изминало от бунта на Луцифер, Бащите на Едемия са проявявали особена загриженост за Урантия и за другите изолирани светове на Сатания. Пророкът в древността е видял, че делата на хората се ръководят от Бащите на Съзвездието. „Когато Всевишният разделил земята на народите, когато отделил синовете на Адам, той установил границите на тези народи.“"
                },
                {
                    "par_ref": "43:5.17",
                    "par_pageref": "491.13",
                    "par_content": "Във всеки поставен под карантина или изолиран свят действа като наблюдател Син-Ворондадек. Той не участва в управлението на планетата, с изключение на тези случаи, когато Бащата на Съзвездието му заповядва да се намеси в делата на народите. В действителност именно този Всевишен наблюдател „управлява царството на хората“. Урантия е един от изолираните светове на Норлатиадек и наблюдаващ Ворондадек се намира на планетата още от времето на предателството на Калигастия. Когато Макивента Мелхиседек се намирал на Урантия в полуматериална форма, той почтително отдавал дължимото на служещия в това време Всевишен наблюдател, за което свидетелства следният запис: «И Мелхиседек, царят Салимски, беше свещеник на Всевишния.“ Мелхиседек разказа на Авраам за отношението към него на този Всевишен наблюдател, казвайки: „И благословен да е Всевишният, който е предал враговете твои в ръцете ти.“"
                }
            ]
        },
        {
            "section_index": 6,
            "section_ref": "43:6",
            "section_title": "6. Божиите градини",
            "pars": [
                {
                    "par_ref": "43:6.1",
                    "par_pageref": "492.1",
                    "par_content": "Ако столиците на системата по особен начин са украсени с материални и неорганични съоръжения, а централният свят на вселената повече отразява духовното великолепие, то столиците на съзвездията са върховете на моронтийната дейност и живи украшения. В столичния свят на съзвездията обикновено се използват живи украшения и именно това преобладаване на живота — ботаническата художественост, обяснява защо тези светове се наричат „Божиите градини“."
                },
                {
                    "par_ref": "43:6.2",
                    "par_pageref": "492.2",
                    "par_content": "Около половината от повърхността на Едемия е покрита с изумителните градини на Всевишните; тези градини се отнасят към числото на най-очарователните моронтийни творения на локалната вселена. Именно затова необичайно красивите места в обитаемите светове на Норлатиадек толкова често се наричат „Едемски градини“."
                },
                {
                    "par_ref": "43:6.3",
                    "par_pageref": "492.3",
                    "par_content": "В централната част на тази великолепна градина се намира светинята на Всевишните. Изглежда, авторът на псалми е знаел това, тъй като е написал: „На хълма на Всевишните кой може да се изкачи? В светинята кой може да се окаже? Само тези, които не са сторили зло, които са с чисто сърце, които не са се възгордели и не са се клели напразно.“ Всеки десети ден на отдих жителите на Едемия, начело с Всевишните, се събират при тази светиня в боготворящо съзерцание на Бог-Върховния."
                },
                {
                    "par_ref": "43:6.4",
                    "par_pageref": "492.4",
                    "par_content": "В архитектурните светове се използват десет форми на материален живот. На Урантия има растителен и животински живот, но в такива светове като Едемия съществуват десет типа материални категории живот. Ако вие можехте да видите тези десет типа едемски живот, веднага бихте определили първите три като растителни, а последните три като животински типове, но бихте били съвършено неспособни да разберете природата на промеждутъчните четири групи от тези изключително разнообразни и пленителни форми на живот."
                },
                {
                    "par_ref": "43:6.5",
                    "par_pageref": "492.5",
                    "par_content": "Даже чисто животинският живот съществено се отличава от съответния живот в еволюционните светове — дотолкова, че е съвършено невъзможно да опишем на смъртния разум уникалния характер и кроткия нрав на тези неговорещи създания. Съществуват хиляди и хиляди живи същества, абсолютно недостъпни за вашето въображение. Целият животински свят се намира на изцяло друго ниво в сравнение с примитивните животни на еволюционните планети. Но целият животински живот е изключително разумен и във висша степен полезен и всички тези разнообразни видове се отличават с поразителна кротост и трогателна общителност. В архитектурните светове напълно отсъстват плътоядни създания; в цялата Едемия няма абсолютно нищо, което би могло да застави някое живо същество да изпита страх."
                },
                {
                    "par_ref": "43:6.6",
                    "par_pageref": "492.6",
                    "par_content": "Растителният живот също съществено се отличава от растителния живот на Урантия и се състои както от материални, така и от моронтийни разновидности. Материалната растителност има характерен зелен цвят, а моронтийният еквивалентен растителен живот — виолетов или светло-лилав цвят с различен оттенък и отражение. Тази моронтийна флора е чисто енергийна растителност; тя се употребява за храна без остатък."
                },
                {
                    "par_ref": "43:6.7",
                    "par_pageref": "492.7",
                    "par_content": "Снабдени с десет типа физически живот (без да смятаме моронтийните разновидности), тези архитектурни светове предоставят огромни възможности за биологично украсяване на ландшафта, а също и на материалните и моронтийни конструкции. Небесните творци ръководят местните спорнаги, които много се трудят над създаването на ботаническа украса и ботанически украшения. Докато вашите художници за изобразяване на своите представи са длъжни да прибягват към застинали краски и безжизнен мрамор, небесните творци и унивитатите по-често използват живи материали, позволяващи им да изразяват идеи и да представят своите идеали."
                },
                {
                    "par_ref": "43:6.8",
                    "par_pageref": "493.1",
                    "par_content": "Ако харесвате цветята, храстите и дърветата на Урантия, то вие ще се наслаждавате на ботаническата красота и растителното великолепие на божествените градини на Едемия. Но моите способности на разказвач са недостатъчни, за да създам на смъртния разум адекватна представа за тези красоти на небесните светове. Наистина, очите не са виждали такова великолепие, което ви очаква след пристигането ви в тези светове, където продължава непознатото пътешествие — възходът на смъртните."
                }
            ]
        },
        {
            "section_index": 7,
            "section_ref": "43:7",
            "section_title": "7. Унивитатите",
            "pars": [
                {
                    "par_ref": "43:7.1",
                    "par_pageref": "493.2",
                    "par_content": "Унивитатите са постоянните жители на Едемия и свързаните с нея светове, при което под тяхно наблюдение се намират всичките седемстотин и седемдесет свята, обкръжаващи столицата на съзвездието. Тези деца на Сина-Създател и Съзидателния Дух се въплъщават в промеждутъчната плоскост на битието, отделяща материалното от духовното, но те не са моронтийни създания. Странстващите от седемдесетте големи сфери на Едемия имат различни зрими форми, а моронтийните форми на моронтийните смъртни биват настройвани за привеждане в съответствие с възходящата скáла на унивитатите при всяко преселване от една сфера на Едемия на друга при успешното им придвижване от първия свят към седемдесетия."
                },
                {
                    "par_ref": "43:7.2",
                    "par_pageref": "493.3",
                    "par_content": "Духовно всички унивитати са еднакви; интелектуално всичките са различни, както и смъртните; по своята форма те много напомнят моронтийния стадий на съществуване и са създадени за функциониране в седемдесетте различни категории личности. Всяка от тези категории унивитати проявява десет основни разновидности на интелектуална дейност и всеки от тези различни интелектуални типове възглавява специалните училища за възпитание и култура на постепенната професионална или практическа социализация на един от десетте спътника, въртящи се около всеки голям свят на Едемия."
                },
                {
                    "par_ref": "43:7.3",
                    "par_pageref": "493.4",
                    "par_content": "Тези седемстотин по-малки свята са технически сфери, даващи практически знания за функционирането на цялата локална вселена; тези сфери са открити за всички класове разумни създания. Тези образователни училища, създаващи специални навици и даващи технически знания, са предназначени не само за възходящи смъртни, макар групата моронтийни студенти значително да превъзхожда по численост всички останали групи, които посещават тези курсове. След като ви приемат във всеки от седемдесетте големи свята на социална култура, за вас веднага ще бъде открит достъпът до всеки от десетте обкръжаващи спътника."
                },
                {
                    "par_ref": "43:7.4",
                    "par_pageref": "493.5",
                    "par_content": "В различните доброволчески колонии възходящите моронтийни смъртни преобладават сред управляващите реверсията, но унивитатите образуват най-голямата група, свързана с небадонския корпус небесни творци. В цялата Орвонтон нито едно извънхавонско същество, освен уверските абандонтери, не може да се сравни с унивитатите по художествено майсторство, социална приспособимост и координационни способности."
                },
                {
                    "par_ref": "43:7.5",
                    "par_pageref": "493.6",
                    "par_content": "Строго погледнато, тези обитатели на съзвездия не са членове на корпуса на творците, но те широко сътрудничат с всички групи и правят много за това, да превърнат световете на съзвездията в главни сфери за въплъщение на великолепните артистични възможности на преходната култура. Те не действат отвъд пределите на централните светове на съзвездието."
                }
            ]
        },
        {
            "section_index": 8,
            "section_ref": "43:8",
            "section_title": "8. Образователните светове на Едемия",
            "pars": [
                {
                    "par_ref": "43:8.1",
                    "par_pageref": "493.7",
                    "par_content": "Физическите данни на Едемия и обкръжаващите я сфери са близки до съвършенството; по духовно величие тези светове едва ли могат да се сравнят със сферите на Салвингтон, но те далеч превъзхождат великолепните образователни светове на Йерусем. Всички сфери на Едемия се захранват с енергия непосредствено от пространствените токове на вселената, а техните огромни енергийни системи — както материални, така и моронтийни, умело се контролират и разпределят от центровете на съзвездията, подпомагани от квалифицирания корпус на Главните Физически Регулатори и Управляващите Моронтийна Енергия."
                },
                {
                    "par_ref": "43:8.2",
                    "par_pageref": "494.1",
                    "par_content": "Времето, прекарано в седемдесетте образователни свята за преходна моронтийна култура, обхващащи едемския тип възход, е най-установеният период в продължение на целия път на възходящия смъртен чак до придобиването на статут на завършващ; това действително е типичният моронтиен живот. Макар че при всеки преход от един голям свят за култура в друг бивате наново настройвани, вие си запазвате същото моронтийно тяло и тези периоди не се съпровождат с безсъзнателно състояние."
                },
                {
                    "par_ref": "43:8.3",
                    "par_pageref": "494.2",
                    "par_content": "Вашето пребиваване на Едемия и обединените с нея сфери ще премине под знака на овладяването на груповата етика — тайната на приятните и полезни взаимоотношения между различните вселенски и свръхвселенски категории разумни личности."
                },
                {
                    "par_ref": "43:8.4",
                    "par_pageref": "494.3",
                    "par_content": "В обителските светове вие сте завършили обединението на еволюиращата смъртна личност; в столицата на системата сте постигнали гражданство на Йерусем и готовността да подложите своето „аз“ на дисциплиниращото въздействие на съвместната дейност и съгласуваните начинания; а сега — в образователните светове на съзвездието, ви предстои да се сдобиете с неподправена социализация на своята формираща се моронтийна личност. Постигането на тази възвишена култура се заключава в умението:"
                },
                {
                    "par_ref": "43:8.5",
                    "par_pageref": "494.4",
                    "par_content": "1. Щастливо да живеете и продуктивно да се трудите заедно с десет различни моронтийци при обединението на десет такива групи във формирования по сто същества и по-нататък в корпуси по хиляда създания."
                },
                {
                    "par_ref": "43:8.6",
                    "par_pageref": "494.5",
                    "par_content": "2. С радост да живеете и охотно да сътрудничите с десет унивитати, които, макар и интелектуално близки до моронтийните същества, напълно се отличават от тях във всичко останало. След това, действайки в тази група от десет създания, вие трябва да се научите да координирате своите действия с десет други семейства, които на свой ред се обединяват в корпус от хиляда унивитати."
                },
                {
                    "par_ref": "43:8.7",
                    "par_pageref": "494.6",
                    "par_content": "3. Да се стремите да постигате едновременна съгласуваност както със събратята си-моронтийци, така и с приемащите ви унивитати. Да придобивате способност доброволно и ефективно да взаимодействате с вашата собствена категория същества в тясно работно сътрудничество с отчасти неприличаща на вас група разумни създания."
                },
                {
                    "par_ref": "43:8.8",
                    "par_pageref": "494.7",
                    "par_content": "4. Да общувате както с подобни, така и с неподобни на вас същества, да постигате интелектуална хармония и функционална адаптация по отношение на двете групи партньори."
                },
                {
                    "par_ref": "43:8.9",
                    "par_pageref": "494.8",
                    "par_content": "5. Сдобивайки се с удовлетворителна социализация на личността на интелектуално и функционално нива, да продължавате да усъвършенствате умението да живеете в тесен контакт с подобни и с малко по-различни същества, все повече избавяйки се от раздразнителността и чувството на обида. Придобиването на последното качество в значителна степен се подпомага от управляващите реверсията, организиращи групови игрови дейности."
                },
                {
                    "par_ref": "43:8.10",
                    "par_pageref": "494.9",
                    "par_content": "6. Да съгласувате всички тези разнообразни методи на социализация, сдобивайки се с все по-голямата координираност на възходящия към Рая път; да задълбочавате вселенската проницателност за сметка на задълбочено постигане на смисъла на вечните цели, таящи се в тези привидно незначителни пространствено-времеви дейности."
                },
                {
                    "par_ref": "43:8.11",
                    "par_pageref": "494.10",
                    "par_content": "7. И след това да увенчавате целия този процес на социализация на много нива и едновременно да повишавате духовната проницателност в тази степен, в която тя усъвършенства всички страни на личността — чрез духовно единение по групи и моронтийна координация. Интелектуалното, социално и духовно партньорство на две смъртни същества не просто удвоява техните потенциални възможности за лични постижения и изпълнения във вселената, а ги повишава почти четворно."
                },
                {
                    "par_ref": "43:8.12",
                    "par_pageref": "495.1",
                    "par_content": "Ние изобразихме социализацията на Едемия като обединение на моронтийния смъртен със семейна група унивитати, състояща се от десет различни по своя интелект индивида, паралелно с аналогично обединение с десет такива моронтийци. Но в първите седем големи свята с десет унивитати живее само един възходящ смъртен. Във втората група от седем големи свята заедно с всяка местна група от десет унивитата живеят двама смъртни — и така нататък, чак до последната група от седем големи сфери, където с десет унивитати се настаняват десет моронтийни същества. Научавайки се по-успешно да общувате с унивитатите, вие ще се ползвате от тази усъвършенствана етика в отношенията със своите събратя — моронтийните прогресори."
                },
                {
                    "par_ref": "43:8.13",
                    "par_pageref": "495.2",
                    "par_content": "Като възходящи смъртни вие ще получите удоволствие от пребиваването в световете на прогреса на Едемия, но няма да изпитате този личен трепет, с който се съпровожда вашето първо чувство на удовлетворение при съприкосновение с вселенските дела в столицата на системата или при прощаването си с тези реалности в заключителните светове на вселенската столица."
                }
            ]
        },
        {
            "section_index": 9,
            "section_ref": "43:9",
            "section_title": "9. Гражданството на Едемия",
            "pars": [
                {
                    "par_ref": "43:9.1",
                    "par_pageref": "495.3",
                    "par_content": "След като завършат своето образование в седемдесетия свят, възходящите смъртни се заселват на Едемия. Сега възходящите създания могат за пръв път да вземат участие в „съборите на ангелите“ и да чуят разказа за техния далечен път от устата на Извечно Верния — първата от срещнатите от тях Върховни Личности с троичен произход."
                },
                {
                    "par_ref": "43:9.2",
                    "par_pageref": "495.4",
                    "par_content": "За моронтийните прогресори цялото пребиваване в образователните светове на съзвездието, достигащо своя апогей в гражданството на Едемия, е период на неподправено небесно блаженство. В течение на вашето пребиваване в световете на системата вие сте се превръщали от полуживотно в моронтийно създание; били сте повече материални, отколкото духовни. В сферите на Салвингтон ще се превърнете от моронтийно същество в истински дух; ще станете повече духовни, отколкото материални. Но на Едемия възходящите същества се намират на половината път между своите минали и бъдещи състояния, на половината път между еволюционно животно и възходящ дух. По време на цялото ви пребиваване в Едемия и нейните светове вие сте „подобни на ангели“; постоянно прогресирате, но съхранявайки при това общ и характерен моронтиен статут."
                },
                {
                    "par_ref": "43:9.3",
                    "par_pageref": "495.5",
                    "par_content": "Пребиваването на възходящия смъртен в съзвездието представлява най-еднородната и устойчива епоха по целия път на моронтийния прогрес. В този опит влиза преддуховната подготовка на възходящите същества в областта на социализацията. Тя е аналогична на предзавършителския духовен опит на Хавона и предабсонитната подготовка в Рая."
                },
                {
                    "par_ref": "43:9.4",
                    "par_pageref": "495.6",
                    "par_content": "На Едемия възходящите смъртни са заети главно с изпълнението на задачите в населените с унивитати седемдесет свята за постепенна подготовка. Освен това те изпълняват различни задължения на самата Едемия — основно в рамките на програмата на съзвездието по отношение на груповото, расово, национално и планетарно благосъстояние. Всевишните не са свързани непосредствено с индивидуалния прогрес в обитаемите светове; те управляват в царствата на хората, а не в сърцата на индивидите."
                },
                {
                    "par_ref": "43:9.5",
                    "par_pageref": "495.7",
                    "par_content": "И в този ден, когато бъдете готови да напуснете Едемия и да застанете на салвингтонския път, вие ще се спрете и ще обгърнете с поглед една от най-прекрасните и живителни от всички образователни епохи, които се намират от тази страна на Рая. Но славата ú само ще укрепва при вашия възход към центъра и при придобиването от вас на все по-голяма способност за разширяване на осъзнаването на божествените значения и духовните ценности."
                },
                {
                    "par_ref": "43:9.6",
                    "par_pageref": "496.1",
                    "par_content": "[Подготвено от Малаватия Мелхиседек.]"
                }
            ]
        }
    ],
    "footnotes": [],
    "paper_title": "Съзвездията",
    "author": "Архангел"
}