{
    "paper_index": 104,
    "sections": [
        {
            "section_index": 0,
            "section_ref": "104:0",
            "pars": [
                {
                    "par_ref": "104:0.1",
                    "par_pageref": "1143.1",
                    "par_content": "КОНЦЕПЦИЯТА за Троицата в богооткровената религия не следва да се смесва с триадните вярвания, присъщи на еволюционните религии. Идеите за триадата възникнаха по аналогия с много неща, но основно поради трите стави на пръстите, поради това, че за устойчивост на табуретката са ú необходими поне три крака, поради това, че палатка може да се укрепи на три точки; освен това в течение на дълго време първобитният човек умееше да брои само до три."
                },
                {
                    "par_ref": "104:0.2",
                    "par_pageref": "1143.2",
                    "par_content": "С изключение на някои естествени двойки като минало и настояще, ден и нощ, топло и студено, мъж и жена, човекът обикновено е склонен да мисли с триади: вчера, днес, утре; съмване, среда на деня, залез; баща, майка и дете. Победителя го приветстват с трикратно «ура». Покойниците ги погребват на третия ден, а духа го умиротворяват с три умивания."
                },
                {
                    "par_ref": "104:0.3",
                    "par_pageref": "1143.3",
                    "par_content": "Вследствие на тези естествени асоциации в човешкия опит триадата се появи в религията и това стана дълго преди Райската Троица на Божествата, или поне някой от нейните представители, да бъде разкрита на човечеството. По-късно триадни богове се появиха при персите, индусите, гърците, египтяните, вавилонците, римляните и скандинавците, но това все още не бяха истински троици. Всички триадни богове имаха естествен произход и по едно или друго време се появиха сред мнозинството разумни народи на Урантия. Понякога концепцията за еволюционна триада се смесва с концепцията за Троицата, разкрита в откровенията; в такива случаи често е невъзможно да ги отличим една от друга."
                }
            ]
        },
        {
            "section_index": 1,
            "section_ref": "104:1",
            "section_title": "1. Урантийските концепции за Троицата",
            "pars": [
                {
                    "par_ref": "104:1.1",
                    "par_pageref": "1143.4",
                    "par_content": "Първото урантийско откровение, водещо към постигането на Райската Троица, осъществи персоналът на Принц Калигастия преди около половин милион години. Тази най-древна представа за Троицата се запази в смутните времена, настъпили след планетарното въстание."
                },
                {
                    "par_ref": "104:1.2",
                    "par_pageref": "1143.5",
                    "par_content": "За втори път тази идея беше изложена от Адам и Ева в първата и втората градини. Остатъци от това учение съществуваха още във времената на Макивента Мелхиседек приблизително тридесет и пет хиляди години по-късно, тъй като сифитската концепция за Троицата се запазваше и в Месопотамия, и в Египет, но особено в Индия, където в течение на дълго време тя живееше в образа на Агни — триглавия ведически бог на огъня."
                },
                {
                    "par_ref": "104:1.3",
                    "par_pageref": "1143.6",
                    "par_content": "Третото разкриване на Троицата беше представено от Макивента Мелхиседек и символ на неговото учение станаха трите концентрични кръга, изобразени на гърдите на салимския мъдрец. Но на Макивента му беше много трудно да разкрие на палестинските бедуини Всеобщия Баща, Вечния Син и Безкрайния Дух. Мнозинството от неговите ученици предполагаха, че Троицата се състои от тримата Всевишни на Норлатиадек; някои смятаха, че в Троицата влизат Властелините на Системи, Бащата на Съзвездието и Божеството-Създател на локалната вселена; и само у малцина възникна смътната представа за Райската взаимовръзка на Бащата, Сина и Духа."
                },
                {
                    "par_ref": "104:1.4",
                    "par_pageref": "1144.1",
                    "par_content": "Благодарение на усилията на салимските мисионери ученията на Мелхиседек за Троицата постепенно се разпространиха над голяма част от Евразия и Северна Африка. Често е трудно да се направи разлика между триадите и троиците, съществуващи в по-късния андитски период и в епохата след Мелхиседек, когато двете концепции в определена степен се смесиха и сраснаха."
                },
                {
                    "par_ref": "104:1.5",
                    "par_pageref": "1144.2",
                    "par_content": "Тринитарната представа на индусите се изразяваше като Същество, Разум и Радост. (По-късно в Индия се оформи представата за Брахма, Шива и Вишну.) Макар че ранни описания на Троицата се появиха в Индия заедно със сифитските свещеници, последващите идеи за Троицата, привнесени от салимските мисионери, бяха развити от местните индийски мислители благодарение на съединяването на тези доктрини с еволюционните представи за триадите."
                },
                {
                    "par_ref": "104:1.6",
                    "par_pageref": "1144.3",
                    "par_content": "Будизмът създаде две доктрини с тринитарен характер. В по-ранната влизаха Учителят, Законът и Братството; такава беше представата на Гаутама Сидхарта. По-късната идея, получила разпространение сред представителите на северното разклонение на будизма, включваше Висшия Господ, Светия Дух и Въплътения Спасител."
                },
                {
                    "par_ref": "104:1.7",
                    "par_pageref": "1144.4",
                    "par_content": "Тези представи на индусите и будистите бяха истински тринитарни постулати, тоест идеята за тройственото проявление на един монотеистичен Бог. Истинската тринитарна концепция не е просто съединяване на трима отделни богове в една група."
                },
                {
                    "par_ref": "104:1.8",
                    "par_pageref": "1144.5",
                    "par_content": "Древните евреи знаеха за Троицата от преданията на кенеите, възникнали в епохата на Мелхиседек, но монотеистичното старание, с което те изповядваха единия Бог — Яхве, дотолкова засенчи всички останали учения, че към времето на появата на Иисус доктрината за Елохим практически изчезна от еврейската теология. Съзнанието на древните евреи не можа да примири тринитарната концепция с монотеистичната вяра в Единия Господ, Бога на Израил."
                },
                {
                    "par_ref": "104:1.9",
                    "par_pageref": "1144.6",
                    "par_content": "Последователите на исляма също не можаха да обхванат идеята за Троицата. На развиващия се монотеизъм винаги му е трудно да се примири с тринитарността в условията на борба с политеизма. Идеята за Троицата най-добре се придобива в тези религии, където съществува здрава монотеистична традиция в съвкупност с доктринална гъвкавост. На големите монотеисти — ревнивите евреи и мюсюлмани, им беше трудно да направят разлика между поклонение на трима богове — политеизъм и тринитарност, и поклонение на едно Божество, съществуващо в триединно проявление на божественост и личност."
                },
                {
                    "par_ref": "104:1.10",
                    "par_pageref": "1144.7",
                    "par_content": "Иисус учеше своите апостоли на истината за ипостасите на Райската Троица, но те мислеха, че той се изразява образно и символично. Възпитани в юдейски монотеизъм, те възприемаха зле каквото и да било вероучение, което — както им се струваше — противоречеше на тяхната господстваща представа за Яхве. И ранните християни наследиха от древните евреи предубедено отношение към концепцията за Троицата."
                },
                {
                    "par_ref": "104:1.11",
                    "par_pageref": "1144.8",
                    "par_content": "Първата християнска Троица беше провъзгласена в Антиохия и беше представена като Бог, Неговото Слово и Неговата Мъдрост. На ап. Павел му беше известна Райската Троица на Бащата, Сина и Духа, но той рядко Я проповядваше, споменавайки за нея само в някои от своите послания до новосъздаваните църкви. Впрочем Павел, както и неговите събратя-апостоли, прие Иисус, Сина-Създател на локалната вселена, за Второто Лице на Божеството, Вечния Син на Рая."
                },
                {
                    "par_ref": "104:1.12",
                    "par_pageref": "1144.9",
                    "par_content": "Християнската концепция за Троицата, която започна да завоюва признание към края на първи век след Христа, включваше Всеобщия Баща, Сина-Създател на Небадон и Божествената Попечителка на Салвингтон — Майчинския Дух на локалната вселена и съзидателната съпруга на Сина-Създател."
                },
                {
                    "par_ref": "104:1.13",
                    "par_pageref": "1145.1",
                    "par_content": "От времето на Иисус и чак до настоящото откровение фактическият състав на Троицата (като се изключат няколко индивида, на които това беше специално разкрито) не беше известен на Урантия. Но макар че християнската представа за Троицата беше погрешна по отношение на факта, тя беше практически вярна по отношение на духовните връзки. Озадачаваха само философските изводи и космологичните последствия: на много от тези, чийто разум притежаваше космическа насоченост, им беше трудно да повярват в това, че второто лице на безкрайната Троица някога е пребивавало на Урантия; и макар че в духа това е вярно, то не е факт от реалността. Създателите-Михаиловци напълно въплъщават в себе си божествения Вечен Син, но те не са абсолютната личност."
                }
            ]
        },
        {
            "section_index": 2,
            "section_ref": "104:2",
            "section_title": "2. Единството на Троицата и множествеността на Божеството",
            "pars": [
                {
                    "par_ref": "104:2.1",
                    "par_pageref": "1145.2",
                    "par_content": "Монотеизмът се появи като философски протест против несъстоятелността на политеизма. В началото той се развиваше под формата на пантеистични обединения, в които свръхестествените способности се разпределяха сред членовете на пантеона, след това — чрез гностично въздигане на един бог над другите, и накрая, чрез изключване на всички богове освен Единия Бог, изразяващ крайна ценност."
                },
                {
                    "par_ref": "104:2.2",
                    "par_pageref": "1145.3",
                    "par_content": "Учението за троичността израства от емпиричния протест против невъзможността да се представи единичността на изключителното, лишено от човешки черти Божество, несъотносимо по своето значение с нищо във вселената. При наличие на достатъчно време философията по-скоро се стреми да извлече личните качества от чисто монотеистичната концепция за Божеството, понижавайки така дадената идея за несъотнесения Бог до статута на пантеистичен Абсолют. Винаги е било трудно да се разбере личността на Бога, при Когото няма равноправни личностни отношения с други равни на Него личностни същества. Категорията на личността в Божеството предполага съществуването на такова Божество по отношение на друго и равно на него личностно Божество."
                },
                {
                    "par_ref": "104:2.3",
                    "par_pageref": "1145.4",
                    "par_content": "Чрез осъзнаване на концепцията за Троицата човешкият разум придобива надежда за частичното разбиране на взаимовръзката между любовта и закона в пространствено-времевите творения. Благодарение на духовната вяра човек постига любовта на Бога, но скоро установява, че тази духовна вяра не влияе върху предопределените закони на материалната вселена. Независимо от устойчивостта на вярата на човека в Бога като негов Райски Баща разширяващите се космически хоризонти изискват също така осъзнаване на реалността на Райското Божество като универсален закон, осъзнаване на присъщата на Троицата върховна власт, която, простирайки се извън Рая, засенчва дори еволюиращите локални вселени на Синовете-Създатели и Съзидателните Дъщери на трите вечни лица, чийто съюз в Божеството *е* факт, реалност и вечна неделимост на Райската Троица."
                },
                {
                    "par_ref": "104:2.4",
                    "par_pageref": "1145.5",
                    "par_content": "И същата тази Райска Троица е реална същност — макар и не личност, но истинска и абсолютна реалност, съвместима със съществуващите личности на Бащата, Сина и Духа. Троицата е свръхсумарна реалност на Божеството — реалност, възникваща от съвместяването на трите Райски Божества. Качествата, свойствата и функциите на Троицата не са простата сума от атрибутите на трите Райски Божества; функциите на Троицата са нещо уникално, оригинално и неподдаващо се на изчерпващо предсказване върху основата на анализ на атрибутите на Бащата, Сина и Духа."
                },
                {
                    "par_ref": "104:2.5",
                    "par_pageref": "1146.1",
                    "par_content": "Ще приведем пример: в течение на своето пребиваване на земята Учителят внушаваше на своите последователи, че правосъдието никога не е *личен* акт; то винаги е функция на *групата.* Така и Боговете, като отделни същества, не раздават правосъдие. Но именно тази функция те изпълняват като единно цяло — като Райската Троица."
                },
                {
                    "par_ref": "104:2.6",
                    "par_pageref": "1146.2",
                    "par_content": "Концептуалното разбиране на троичното обединение на Бащата, Сина и Духа подготвя човешкия разум за последващо възприемане на някои други тройствени отношения. Теологичният подход може напълно да бъде удовлетворен от концепцията за Райската Троица, но философският и космологичният подходи изискват осъзнаване на други триединни асоциации на Първия Източник и Център, тези триединства, в които Безкрайното функционира в различни универсално проявявани, неприсъщи на Отеца качества — отношенията на Бога на силата, енергията, причинността, реакцията, потенциалността, актуалността, гравитацията, напрежението, еталона, принципа и единството."
                }
            ]
        },
        {
            "section_index": 3,
            "section_ref": "104:3",
            "section_title": "3. Троиците и триединствата",
            "pars": [
                {
                    "par_ref": "104:3.1",
                    "par_pageref": "1146.3",
                    "par_content": "Макар че в някои случаи човечеството стигаше до разбирането на Троицата, образувана от трите лица на Божеството, за съблюдаване на последователността човешкият разум е длъжен да осъзнава наличието на определени отношения между всичките седем Абсолюта. Но всичко това, което е вярно за Райската Троица, не е задължително вярно за *триединството,* макар че триединството е нещо различно от троичността. В някои функционални аспекти триединството може да бъде аналогично на троичността, но по своята същност то никога не съответства на троичността."
                },
                {
                    "par_ref": "104:3.2",
                    "par_pageref": "1146.4",
                    "par_content": "Смъртният човек преживява велика урантийска епоха, белязана с разширяване на кръгозора и развиване на представите, и неговата философия за космоса трябва да се развива с по-бързи темпове, за да не изостава от разширяването на интелектуалната арена на човешката мисъл. Развивайки своето космическо съзнание, смъртният човек разбира взаимосвързаността на всичко, което му се открива в материалната наука, интелектуалната философия и духовните постижения. Но при своята вяра в единството на космоса човекът осъзнава многообразието на битието. Независимо от всевъзможните концепции, говорещи за неизменността на Божеството, човек разбира, че живее във вселена на постоянно изменение и емпиричен растеж. Осъзнавайки запазването на духовните ценности, човек заедно с това трябва постоянно да се съобразява с математиката и предматематиката на силата, енергията и мощността."
                },
                {
                    "par_ref": "104:3.3",
                    "par_pageref": "1146.5",
                    "par_content": "В един или друг вид вечната изпълненост на безкрайността трябва да бъде съгласувана с временния растеж на еволюиращите вселени и незавършеността на техните емпирични обитатели. Идеята за всеобхватната безкрайност трябва да бъде по някакъв начин сегментирана и обусловена, за да могат смъртният интелект и моронтийната душа да постигнат тази концепции, имаща крайна ценност и одухотворяващо значение."
                },
                {
                    "par_ref": "104:3.4",
                    "par_pageref": "1146.6",
                    "par_content": "Докато разсъдъкът изисква монотеистично единство на космическата реалност, крайният опит се нуждае от постулата на множествените Абсолюти и от тяхната координация в космическите взаимоотношения. Без координирано съществуване е невъзможна появата на разнообразието на абсолютните отношения, няма шанс за действието на диференциращите, вариращи, модифициращи, отслабващи, определящи и намаляващи фактори."
                },
                {
                    "par_ref": "104:3.5",
                    "par_pageref": "1146.7",
                    "par_content": "В настоящите документи всеобхватната реалност (безкрайност) е представена в този вид, в който тя съществува в седемте Абсолюта:"
                },
                {
                    "par_ref": "104:3.6",
                    "par_pageref": "1146.8",
                    "par_content": "1. Всеобщият Баща."
                },
                {
                    "par_ref": "104:3.7",
                    "par_pageref": "1146.9",
                    "par_content": "2. Вечният Син."
                },
                {
                    "par_ref": "104:3.8",
                    "par_pageref": "1146.10",
                    "par_content": "3. Безкрайният Дух."
                },
                {
                    "par_ref": "104:3.9",
                    "par_pageref": "1147.1",
                    "par_content": "4. Райският Остров."
                },
                {
                    "par_ref": "104:3.10",
                    "par_pageref": "1147.2",
                    "par_content": "5. Божеството-Абсолют."
                },
                {
                    "par_ref": "104:3.11",
                    "par_pageref": "1147.3",
                    "par_content": "6. Всеобщият Абсолют."
                },
                {
                    "par_ref": "104:3.12",
                    "par_pageref": "1147.4",
                    "par_content": "7. Безусловният Абсолют."
                },
                {
                    "par_ref": "104:3.13",
                    "par_pageref": "1147.5",
                    "par_content": "Първият Източник и Център, който е Баща за Вечния Син, служи и като Еталон за Райския Остров. Той е личност, безусловно въплътена в Сина, но в Божеството-Абсолют той е личност, изразена в потенциал. Отецът е енергия, разкрита в системата Рай-Хавона, и едновременно с това енергия, скрита в Безусловния Абсолют. Безкрайният извечно проявява Себе Си в непрестанните действия на Съвместния Извършител, докато Той вечно функционира в компенсиращите, но неведоми действия на Всеобщия Абсолют. Такива са връзките на Отеца с шестте равноправни Абсолюта и така всичките седем обхващат кръга на безкрайността чрез нескончаемите цикли на вечността."
                },
                {
                    "par_ref": "104:3.14",
                    "par_pageref": "1147.6",
                    "par_content": "Явно триединството на абсолютните отношения е неизбежно. Личността се стреми към обединяване с други личности както на абсолютно, така и на всички останали нива. Обединяването на трите Райски личности увековечава първото триединство — личностния съюз на Бащата, Сина и Духа. Защото, когато тези три лица — *като лица —* се съединяват за съвместно действие, те образуват триединство на функционалната цялостност, което, не явявайки се троична органична същност, при все това представлява триединство — тройствено функционално съвкупно единение."
                },
                {
                    "par_ref": "104:3.15",
                    "par_pageref": "1147.7",
                    "par_content": "Райската Троица не е триединство. Тя не е функционално единение, представлявайки неразделно и неделимо Божество. Бащата, Синът и Духът (като лица) могат да поддържат отношение с Райската Троица, тъй като Троицата *е* за тях неразделно Божество. Бащата, Синът и Духът не поддържат подобно лично отношение с първото триединство, тъй като то *е* техен функционален съюз, който те образуват като три лица. Само като Троица, като неразделно Божество — те поддържат съвместно външно отношение с триединството на тяхната лична съвкупност."
                },
                {
                    "par_ref": "104:3.16",
                    "par_pageref": "1147.8",
                    "par_content": "Затова Райската Троица заема уникално положение сред абсолютните взаимоотношения — съществуват няколко екзистенциални триединства, но само една екзистенциална Троица. Триединството *не е* същност. То е функционално, а не органично. Неговите членове са партньори, а не съставни части. Съставните части на триединството могат да бъдат същности, но само триединството е обединение."
                },
                {
                    "par_ref": "104:3.17",
                    "par_pageref": "1147.9",
                    "par_content": "При все това в едно отношение триединството и троичността са сравними едно с друго: както едното, така и другото се проявяват във функции, представляващи нещо различно от видимите суми на атрибутите на съставните части. Но макар че те са сравними от функционална гледна точка, в останалото те не показват категориална връзка. Те се съотнасят приблизително така, както функцията към структурата. Но функцията на триединното обединение не е функцията на троичната структура или същност."
                },
                {
                    "par_ref": "104:3.18",
                    "par_pageref": "1147.10",
                    "par_content": "И все пак триединствата са реални; съвършено реални. В тях се извършва функционализация на всеобхватната реалност и чрез тях Всеобщият Баща осъществява непосредствено и лично управление на основните функции на безкрайността."
                }
            ]
        },
        {
            "section_index": 4,
            "section_ref": "104:4",
            "section_title": "4. Седемте триединства",
            "pars": [
                {
                    "par_ref": "104:4.1",
                    "par_pageref": "1147.11",
                    "par_content": "Предприемайки опит за описване на седемте триединства, е необходимо да подчертаем, че Всеобщият Баща е първичният член на всяко от тях. Той е, бил е и вечно ще бъде: Първият Всеобщ Баща-Източник, Абсолютен Център, Първо-причина, Всеобщ Властител, Безграничен Активизатор, Изначално Единство, Безусловен Вседържител, Първото Лице на Божеството, Изходният Космически Еталон и Същността на Безкрая. Всеобщият Баща е лична причина за Абсолютите; той е Абсолют на Абсолютите."
                },
                {
                    "par_ref": "104:4.2",
                    "par_pageref": "1148.1",
                    "par_content": "Характерът и смисълът на седемте триединства може да се представи по следния начин:"
                },
                {
                    "par_ref": "104:4.3",
                    "par_pageref": "1148.2",
                    "par_content": "*Първото триединство е личностно-целенасочено триединство.* Това обединение включва личността на три Божества:"
                },
                {
                    "par_ref": "104:4.4",
                    "par_pageref": "1148.3",
                    "par_content": "1. Всеобщия Баща."
                },
                {
                    "par_ref": "104:4.5",
                    "par_pageref": "1148.4",
                    "par_content": "2. Вечния Син."
                },
                {
                    "par_ref": "104:4.6",
                    "par_pageref": "1148.5",
                    "par_content": "3. Безкрайния Дух."
                },
                {
                    "par_ref": "104:4.7",
                    "par_pageref": "1148.6",
                    "par_content": "Тройственият съюз на любовта, милосърдието и служенето е целенасочено и личностно обединение на трите вечни Райски личности. Това обединение се характеризира с божествени отношения на братство, любов към създанията, бащини деяния и съдействие на възхода. Божествените личности на това първо триединство са Богове, които даряват с личност, посвещават дух и даряват разум."
                },
                {
                    "par_ref": "104:4.8",
                    "par_pageref": "1148.7",
                    "par_content": "Даденото триединство се отличава с безкрайно волеизявление; то действа по цялото протежение на вечното настояще и по минало-настоящо-бъдещото течение на времето. Това обединение поражда безкрайност на волеизявлението и предлага такива методи, посредством които личностното Божество се саморазкрива пред създанията на еволюиращия космос."
                },
                {
                    "par_ref": "104:4.9",
                    "par_pageref": "1148.8",
                    "par_content": "*Второто триединство е триединство на силата и еталона.* Независимо дали това е мъничък ултиматон, сияйна звезда или въртяща се мъглявина, даже централна вселена или свръхвселена, физическият еталон — космическата конфигурация на всяка материална организация, от най-малката до най-голямата, винаги се извежда от функцията на това триединство. Тази група се състои от:"
                },
                {
                    "par_ref": "104:4.10",
                    "par_pageref": "1148.9",
                    "par_content": "1. Баща-Син."
                },
                {
                    "par_ref": "104:4.11",
                    "par_pageref": "1148.10",
                    "par_content": "2. Райски Остров."
                },
                {
                    "par_ref": "104:4.12",
                    "par_pageref": "1148.11",
                    "par_content": "3. Съвместен Извършител."
                },
                {
                    "par_ref": "104:4.13",
                    "par_pageref": "1148.12",
                    "par_content": "Енергията е организирана от космическите посредници на Третия Източник и Център; различните форми на енергията се появяват в съответствие с еталоните на Рая — абсолютната материализация; но зад всички тези нескончаеми превръщания се намира присъствието на Бащата-Сина, чийто съюз за пръв път е активирал еталона на Рая в появата на Хавона вследствие раждането на Безкрайния Дух — Съвместния Извършител."
                },
                {
                    "par_ref": "104:4.14",
                    "par_pageref": "1148.13",
                    "par_content": "В своя религиозен опит създанията влизат в съприкосновение с Бога, Който е любов, но подобно духовно проникване никога не трябва да засенчва разумното признаване на вселенския факт на еталона, който е Раят. Райските личности си осигуряват доброволното поклонение на създанията за сметка на неотразимата сила на божествената любов и водят всички такива родени в духа личности към небесно наслаждение — нескончаемото служене в качеството на завършили Божии синове. Второто триединство е създател на пространствената арена, върху която се разгръщат тези процеси; то определя типовете космическа конфигурация."
                },
                {
                    "par_ref": "104:4.15",
                    "par_pageref": "1148.14",
                    "par_content": "Любовта може да характеризира първото триединство, но еталонът е галактическото проявление на второто триединство. Това, което е първото единство за еволюиращите личности, е второто единство за еволюиращите вселени. Еталонът и личността са две велики проявления на деянията на Първия Източник и Център; но колкото и да е трудно това за разбиране, истината е, че еталонът на могъществото и любвеобилната личност са една и съща всеобща реалност; Райският Остров и Вечният Син са равни, но противоположни разкрития на непостижимата същност на Всеобщия Баща-Сила."
                },
                {
                    "par_ref": "104:4.16",
                    "par_pageref": "1149.1",
                    "par_content": "*Третото триединство е духовно-еволюционно триединство.* Цялата съвкупност от духовни проявления започва и свършва в това обединение, състоящо се от:"
                },
                {
                    "par_ref": "104:4.17",
                    "par_pageref": "1149.2",
                    "par_content": "1. Всеобщия Баща."
                },
                {
                    "par_ref": "104:4.18",
                    "par_pageref": "1149.3",
                    "par_content": "2. Сина-Дух."
                },
                {
                    "par_ref": "104:4.19",
                    "par_pageref": "1149.4",
                    "par_content": "3. Божеството-Абсолют."
                },
                {
                    "par_ref": "104:4.20",
                    "par_pageref": "1149.5",
                    "par_content": "От духовната потенция до Райския Дух, проявлението на всеки дух в реалността се осъществява в това триединно обединяване на чисто духовната същност на Отеца, активните духовни ценности на Сина-Духа и неограничените духовни потенциали на Божеството-Абсолют. Това триединство включва изначалното възникване, изчерпващото проявление и крайната цел на екзистенциалните ценности на духа."
                },
                {
                    "par_ref": "104:4.21",
                    "par_pageref": "1149.6",
                    "par_content": "Отецът съществува преди духа; Синът-Дух функционира като активен съзидателен дух; Божеството-Абсолют съществува като всеобхватен дух и даже излиза извън пределите на духа."
                },
                {
                    "par_ref": "104:4.22",
                    "par_pageref": "1149.7",
                    "par_content": "*Четвъртото триединство е триединството на безкрайността на енергията.* В пределите на това триединство се увековечават началата и завършеците на цялата енергийна реалност — от пространствената потенция до монота. Тази група обхваща следното:"
                },
                {
                    "par_ref": "104:4.23",
                    "par_pageref": "1149.8",
                    "par_content": "1. Бащата-Дух."
                },
                {
                    "par_ref": "104:4.24",
                    "par_pageref": "1149.9",
                    "par_content": "2. Райския Остров."
                },
                {
                    "par_ref": "104:4.25",
                    "par_pageref": "1149.10",
                    "par_content": "3. Безусловния Абсолют."
                },
                {
                    "par_ref": "104:4.26",
                    "par_pageref": "1149.11",
                    "par_content": "Раят е центърът на енерго-силовата активация на космоса — вселенското местоположение на Първия Източник и Център, космическият център на Безусловния Абсолют и източникът на цялата енергия. В това триединство екзистенциално присъства енергийният потенциал на безкрайния космос, само частично проявление на който са голямата вселена и съществуващият всемир."
                },
                {
                    "par_ref": "104:4.27",
                    "par_pageref": "1149.12",
                    "par_content": "Четвъртото триединство осъществява абсолютно управление на основните единици космическа енергия, освобождавайки ги от господството на Безусловния Абсолют, право пропорционално на проявлението в емпиричните Божества на субабсолютната способност да контролират и стабилизират видоизменящия се космос."
                },
                {
                    "par_ref": "104:4.28",
                    "par_pageref": "1149.13",
                    "par_content": "Това триединство *е* сила и енергия. Безпределните възможности на Безусловния Абсолют са съсредоточени около абсолутума на Райския Остров, откъдето излизат невъобразими възбуждения на обикновено статичната неподвижност на Безусловния. И нескончаемото биене на материалното сърце на Рая в безкрайния космос се съгласува с непостижимия еталон и неизповедимите планове на Безкрайния Активизатор — Първия Източник и Център."
                },
                {
                    "par_ref": "104:4.29",
                    "par_pageref": "1149.14",
                    "par_content": "*Петото триединство е триединство на реактивната безкрайност.* Тази група се състои от:"
                },
                {
                    "par_ref": "104:4.30",
                    "par_pageref": "1149.15",
                    "par_content": "1. Всеобщия Баща."
                },
                {
                    "par_ref": "104:4.31",
                    "par_pageref": "1149.16",
                    "par_content": "2. Всеобщия Абсолют."
                },
                {
                    "par_ref": "104:4.32",
                    "par_pageref": "1149.17",
                    "par_content": "3. Безкрайния Абсолют."
                },
                {
                    "par_ref": "104:4.33",
                    "par_pageref": "1149.18",
                    "par_content": "Тази група увековечава функционалната реализация в безкрайността на всичко, което се поддава на актуализация в пределите на божествената реалност. Това триединство проявява способност за неограничено реагиране на волевите, причинните, напрягащите и еталонните действия и присъствия на другите триединства."
                },
                {
                    "par_ref": "104:4.34",
                    "par_pageref": "1150.1",
                    "par_content": "*Шестото триединство е триединство на космически обединеното Божество.* Тази група се състои от:"
                },
                {
                    "par_ref": "104:4.35",
                    "par_pageref": "1150.2",
                    "par_content": "1. Всеобщия Баща."
                },
                {
                    "par_ref": "104:4.36",
                    "par_pageref": "1150.3",
                    "par_content": "2. Божеството-Абсолют."
                },
                {
                    "par_ref": "104:4.37",
                    "par_pageref": "1150.4",
                    "par_content": "3. Всеобщия Абсолют."
                },
                {
                    "par_ref": "104:4.38",
                    "par_pageref": "1150.5",
                    "par_content": "Това обединение на съществуващото в космоса Божество изразява иманентността на Божеството в съчетание с трансценденталността на Божеството. Това е последното “протягане” на божествеността на нивата на безкрайността към тези реалности, които се намират отвъд пределите на обожествената реалност."
                },
                {
                    "par_ref": "104:4.39",
                    "par_pageref": "1150.6",
                    "par_content": "*Седмото триединство е триединството на безкрайното единство.* Този претворяем в безкрайността съюз функционално се проявява във времето и вечността, изразявайки равно обединение на актуалности и потенциалности. Тази група се състои от:"
                },
                {
                    "par_ref": "104:4.40",
                    "par_pageref": "1150.7",
                    "par_content": "1. Всеобщия Баща."
                },
                {
                    "par_ref": "104:4.41",
                    "par_pageref": "1150.8",
                    "par_content": "2. Съвместния Извършител."
                },
                {
                    "par_ref": "104:4.42",
                    "par_pageref": "1150.9",
                    "par_content": "3. Всеобщия Абсолют."
                },
                {
                    "par_ref": "104:4.43",
                    "par_pageref": "1150.10",
                    "par_content": "Съвместният Извършител осъществява всеобща интеграция на различните функционални аспекти на цялата претворена реалност на всички нива на проявление — от крайните, през трансценденталните и чак до абсолютните. Всеобщият Абсолют в съвършенство компенсира различията, присъщи на разнообразните аспекти на незавършената реалност — от неограничените потенциали на активно-волевата и причинна реалност на Божеството до безграничните възможности на статичната, реактивна, не отнасяща се към Божеството реалност в непостижимите сфери на Безусловния Абсолют."
                },
                {
                    "par_ref": "104:4.44",
                    "par_pageref": "1150.11",
                    "par_content": "Функционирайки в това триединство, Съвместният Извършител и Всеобщият Абсолют реагират еднакво на присъствието на отнасящите се и неотнасящи се към Божеството реалности, точно както и Първият Източник и Център, който в това отношение по същество е концептуално неотличим от АЗ СЪМ."
                },
                {
                    "par_ref": "104:4.45",
                    "par_pageref": "1150.12",
                    "par_content": "Тези приближения са достатъчни, за да се поясни концепцията за триединствата. Не познавайки пределното ниво на триединствата, вие сте неспособни докрай да разберете първите седем от тях. Приемайки за неразумно да се заемаме с по-нататъшни уточнения, ние все пак можем да съобщим, че съществуват петнадесет триединни обединения на Първия Източник и Център, осем от които не са разкрити в настоящите документи. Тези неразкрити обединения имат отношение към реалностите, актуалностите и потенциалностите, намиращи се отвъд пределите на емпиричното ниво на върховността."
                },
                {
                    "par_ref": "104:4.46",
                    "par_pageref": "1150.13",
                    "par_content": "Триединствата са функционалният балансьор на безкрайнстта, обединението на уникалността на Седемте Абсолюта на Безкрайността. Именно екзистенциалното присъствие на триединствата позволява на Бащата-АЗ СЪМ да изпитва функционално единение в безкрайността независимо от разнообразното проявление на безкрайността в седем Абсолюта. Първият Източник и Център е обединяващият член на всички триединства; в Него всичко има своето безусловно начало, вечно съществуване и безкрайна цел — “в Него се заключава всичко”."
                },
                {
                    "par_ref": "104:4.47",
                    "par_pageref": "1150.14",
                    "par_content": "Макар че тези обединения са неспособни да увеличат безкрайността на Бащата-АЗ СЪМ, изглежда, че именно благодарение на Него за тях стават възможни суббезкрайните и субабсолютните проявления на Неговата реалност. Седемте триединства умножават многостранността, увековеч ават нови дълбини, изпълват божествеността с нови ценности, откриват нови възможности, разкриват нови значения и всички тези разнообразни проявления във времето и пространството, и вечния космос съществуват в хипотетичната неподвижност на изначалната безкрайност на АЗ СЪМ."
                }
            ]
        },
        {
            "section_index": 5,
            "section_ref": "104:5",
            "section_title": "5. Тройствените съюзи",
            "pars": [
                {
                    "par_ref": "104:5.1",
                    "par_pageref": "1151.1",
                    "par_content": "Съществуват някои други триединни взаимовръзки, невключващи Отеца, но те не са истински триединства и винаги се разглеждат отделно от триединствата на Отеца. Те имат различни названия: спомагателни триединства, еднородни триединства и *тройствени съюзи.* Те са следствие от съществуването на триединствата. Две от тези обединения имат следния строеж:"
                },
                {
                    "par_ref": "104:5.2",
                    "par_pageref": "1151.2",
                    "par_content": "*Тройственият Съюз на Актуалността* е представен от взаимоотношенията на трите абсолютни актуални същности:"
                },
                {
                    "par_ref": "104:5.3",
                    "par_pageref": "1151.3",
                    "par_content": "1. Вечния Син."
                },
                {
                    "par_ref": "104:5.4",
                    "par_pageref": "1151.4",
                    "par_content": "2. Райския Остров."
                },
                {
                    "par_ref": "104:5.5",
                    "par_pageref": "1151.5",
                    "par_content": "3. Съвместния Извършител."
                },
                {
                    "par_ref": "104:5.6",
                    "par_pageref": "1151.6",
                    "par_content": "Вечният Син е абсолютът на реалността на духа, абсолютната личност. Райският Остров е абсолютът на реалността на космоса, абсолютният еталон. Съвместният Извършител е абсолютът на реалността на разума, равноправният партньор на абсолютната реалност на духа и екзистенциалният синтез на личността и енергията в Божеството. Това тройствено обединение привежда в координация цялата съвкупна актуализирана реалност — реалността на духа, космоса или разума. То е безусловно в актуалността."
                },
                {
                    "par_ref": "104:5.7",
                    "par_pageref": "1151.7",
                    "par_content": "*Тройственият Съюз на Потенциалността* представлява обединение на трите Абсолюта на потенциалността:"
                },
                {
                    "par_ref": "104:5.8",
                    "par_pageref": "1151.8",
                    "par_content": "1. Божеството-Абсолют."
                },
                {
                    "par_ref": "104:5.9",
                    "par_pageref": "1151.9",
                    "par_content": "2. Всеобщия Абсолют."
                },
                {
                    "par_ref": "104:5.10",
                    "par_pageref": "1151.10",
                    "par_content": "3. Безусловния Абсолют."
                },
                {
                    "par_ref": "104:5.11",
                    "par_pageref": "1151.11",
                    "par_content": "Такава е взаимовръзката на резервоарите на безкрайността, които са вместилища на цялата латентна енергийна реалност — реалността на духа, разума или космоса. Това обединение осъществява интеграцията на цялата скрита енергийна реалност. То е безкрайно в потенциал."
                },
                {
                    "par_ref": "104:5.12",
                    "par_pageref": "1151.12",
                    "par_content": "Както триединствата на първо място са свързани с функционалното обединение на безкрайността, така и тройствените съюзи участват в космическото проявление на емпиричните Божества. Ако връзката на триединствата с емпиричните Божества — Висш, Пределен и Абсолютен, е опосредствана, то за тройните съюзи тази връзка е непосредствена. Тройствените съюзи се образуват в разкриващия се енерго-личностен синтез, в който се формира Висшето Същество. И за времевите създания на пространството Висшето Същество е разкриване на единството на АЗ СЪМ."
                },
                {
                    "par_ref": "104:5.13",
                    "par_pageref": "1151.13",
                    "par_content": "[Представено от Мелхиседек на Небадон.]"
                }
            ]
        }
    ],
    "footnotes": [],
    "paper_title": "Развитие на концепцията за Троицата",
    "author": "Мелхиседек"
}