{
    "paper_index": 105,
    "sections": [
        {
            "section_index": 0,
            "section_ref": "105:0",
            "pars": [
                {
                    "par_ref": "105:0.1",
                    "par_pageref": "1152.1",
                    "par_content": "DOKONCE i pro vysoké řády vesmírných inteligencí je nekonečnost pochopitelná jen částečně a konečnost reality srozumitelná pouze relativně. Lidská mysl, tak jak se snaží proniknout do tajemství původu a osudu všeho, co je nazýváno *reálným,* si může pomoci při řešení tohoto problému tím, že bude vnímat věčnost-nekonečnost jako téměř neohraničenou elipsu, která je vytvořena jednou absolutní příčinou a která působí v celém tomto vesmírném okruhu ustavičného obměňování─neustálého hledání nějakého absolutna a nekonečného potenciálu osudu."
                },
                {
                    "par_ref": "105:0.2",
                    "par_pageref": "1152.2",
                    "par_content": "Když se smrtelný intelekt snaží pochopit koncepci totální reality, taková konečná mysl stojí tváří v tvář k nekonečnosti-realitě, kdy totální realita *je* nekonečnost a proto nemůže být nikdy plně pochopena žádnou myslí, jejíž schopnost koncepčního chápání je subnekonečná."
                },
                {
                    "par_ref": "105:0.3",
                    "par_pageref": "1152.3",
                    "par_content": "Lidská mysl stěží může vytvořit adekvátní představu o věčných existencích a bez takového vnímání je také nemožné vylíčit naše koncepce totální reality. Nicméně, my se můžeme o takové zobrazení pokusit, i když jsme si plně vědomi, že naše koncepce musí být v procesu překladatelských úprav zcela změněny a upraveny na úroveň vnímání smrtelné mysli."
                }
            ]
        },
        {
            "section_index": 1,
            "section_ref": "105:1",
            "section_title": "1. Filozofická koncepce „Já Jsem“",
            "pars": [
                {
                    "par_ref": "105:1.1",
                    "par_pageref": "1152.4",
                    "par_content": "Absolutní prvotní příčinnost v nekonečnosti přisuzují filozofové vesmírů Vesmírnému Otci, působícího jako nekonečné, věčné a absolutní JÁ JSEM{0}."
                },
                {
                    "par_ref": "105:1.2",
                    "par_pageref": "1152.5",
                    "par_content": "Existují mnohá nebezpečí spojená s vylíčením této ideje nekonečného JÁ JSEM smrtelnému intelektu, protože tato koncepce je natolik vzdálená lidskému empirickému chápání, že může způsobit vážná zkreslení významů a špatné pochopení hodnot. Nicméně, filozofická koncepce JÁ JSEM poskytuje konečným bytostem určitý základ ve snaze dosáhnout částečného pochopení absolutních původů a nekonečných osudů. Ale musíme si ujasnit, že ve všech našich pokusech ozřejmit vznik a dosažení reality je tato koncepce JÁ JSEM, ve všech významech a hodnotách osobnosti, synonymem pro První Osobu Božstva─Vesmírného Otce všech osobností. Ale tato zásada o JÁ JSEM není již tak čistě identifikovatelná v nebožských oblastech všeobecné reality."
                },
                {
                    "par_ref": "105:1.3",
                    "par_pageref": "1152.6",
                    "par_content": "*JÁ JSEM je Nekonečným; JÁ JSEM je také nekonečnost.* Z pohledu postupnosti, času, celá realita má svůj původ v nekonečném JÁ JSEM, jehož ojedinělá existence v uplynulé nekonečné věčnosti musí být první filozofickou zásadou pro konečného tvora. Koncepce JÁ JSEM znamená *neomezenou věčnost─*nerozlišitelnou realitu všeho, co se kdy může objevit v celé nekonečné věčnosti."
                },
                {
                    "par_ref": "105:1.4",
                    "par_pageref": "1153.1",
                    "par_content": "Jako existenciální koncepce JÁ JSEM není ani zbožštěním, ani nezbožštěním, není ani aktuálním a ani potenciálním, není ani osobním a ani neosobním, není ani statickým a ani dynamickým. Žádné pojmenování nemůže být použito pro Nekonečného, kromě konstatování, že JÁ JSEM *existuje*. Filozofická zásada o JÁ JSEM je jedinou vesmírnou koncepcí, která je poněkud obtížnější na pochopení než koncepce Neomezeného Absolutna."
                },
                {
                    "par_ref": "105:1.5",
                    "par_pageref": "1153.2",
                    "par_content": "Konečná mysl nutně musí mít začátek a přestože nikdy nebyl u reality skutečný začátek, existují určité vztahy příčinnosti, kterými je realita spojena s nekonečností. Předrealitu─prvotní, věčnou situaci─si je možno představit jako něco takového: v nějaké nekonečné dálce, hypotetický moment věčné minulosti, JÁ JSEM, může být chápán současně jako podstata a ne-podstata, jako příčina a důsledek, jako projev vůle a reakce. V tomto hypotetickém věčnostním momentu není nikde v celé nekonečnosti rozdílnost. Nekonečnost je naplněna nekonečným; Nekonečný obsahuje nekonečnost. Toto je hypotetický statický moment věčnosti; reality jsou ještě skryty ve svých potenciálech a potenciály se ještě neobjevily v nekonečnosti JÁ JSEM. Ale i v takové domnělé situaci musíme předpokládat existování možnosti osobní vůle."
                },
                {
                    "par_ref": "105:1.6",
                    "par_pageref": "1153.3",
                    "par_content": "Stále si pamatujte, že lidské chápání Vesmírného Otce je osobní zkušeností. Bůh, jako váš duchovní Otec, je dostupný vašemu vnímání a vnímání všech ostatních smrtelníků, *ale vaše empirická důstojná představa o Vesmírném Otci musí být vždy menší než vaše filozofické stanovisko k Prvotnímu Zdroji a Středu, JÁ JSEM.* Když my mluvíme o Otci, myslíme tím Boha, který může být pochopitelný jeho tvory, jak vysokými tak i nízkými, ale v Božstvu je mnohem více, což je nepochopitelné pro vesmírné tvory. Bůh, váš Otec a můj Otec, je ten aspekt Nekonečného, který my vnímáme v našich osobnostech jako aktivní empirickou realitu, ale JÁ JSEM navždy zůstává naší hypotézou o všem, co cítíme jako nepoznatelné o Prvotním Zdroji a Středu. A dokonce tato hypotéza je pravděpodobně hodně vzdálená od nevysvětlitelné nekonečnosti původní reality."
                },
                {
                    "par_ref": "105:1.7",
                    "par_pageref": "1153.4",
                    "par_content": "Vesmír vesmírů, se svým nespočetným množstvím bydlících osobností, je obrovským a složitým organismem, ale Prvotní Zdroj a Střed je nekonečně složitější než vesmíry a osobnosti, které se stávají reálnými v reakci na jeho záměrné pokyny. Když stojíte v úžase nad velikostí hlavního vesmíru, zapřemýšlejte o tom, že dokonce takové nepředstavitelné tvoření může být pouze částečným odhalením Nekonečného."
                },
                {
                    "par_ref": "105:1.8",
                    "par_pageref": "1153.5",
                    "par_content": "Nekonečnost je opravdu vzdálena úrovni empirického chápání smrtelníka, ale také v této epoše Urantie vaše představy o nekonečnosti vzrůstají a budou vzrůstat po celou dobu vašich nekonečných osudů, směřujících do nekonečné budoucnosti. Pro konečného tvora nemá neomezená nekonečnost význam, ale nekonečnost je schopna vlastního omezení a projevu reality na všech úrovních vesmírných existencí. A tvář, kterou Nekonečný obrací ke všem vesmírným osobnostem je tvář Otce─Vesmírného Otce lásky."
                }
            ]
        },
        {
            "section_index": 2,
            "section_ref": "105:2",
            "section_title": "2. Já Jsem─Trojjediný a Sedmidílný",
            "pars": [
                {
                    "par_ref": "105:2.1",
                    "par_pageref": "1153.6",
                    "par_content": "Při přemýšlení o původu reality mějte vždy na paměti, že celá absolutní realita je z věčnosti a že u ní neexistuje začátek existence. Když hovoříme o absolutní realitě, zmiňujeme se o třech existenciálních osobách Božstva, Ostrovu Ráj a tří Absoluten. Těchto sedm realit je koordinovaně věčné, bez ohledu na to, že my používáme časoprostorový jazyk při představování jejich postupných původů lidským bytostem."
                },
                {
                    "par_ref": "105:2.2",
                    "par_pageref": "1154.1",
                    "par_content": "Při sledování chronologického popisu původů reality musí být stanoven teoretický moment „prvního“ volního projevu a „první“ zpětné reakce v mezích JÁ JSEM. V našich pokusech popsat vznik a vývoj reality může dané stadium být představeno jako samo-odlišení *Nekonečného* od *Nekonečnosti*, ale postulování tohoto dvojného vztahu se musí vždy rozšiřovat do trojné koncepce skrze přiznání kontinuity *Nekonečnosti*, JÁ JSEM."
                },
                {
                    "par_ref": "105:2.3",
                    "par_pageref": "1154.2",
                    "par_content": "Tato samoproměna JÁ JSEM kulminuje v mnohačetných rozdílnostech zbožštěné a nezbožštěné reality, potenciální a aktuální reality a některých jiných realit, které mohou stěží být takto klasifikovány. Tyto rozdílnosti teoretického jediného JÁ JSEM jsou věčně sjednoceny souběžnými vztahy, vznikající v mezích JÁ JSEM─předpotenciální, předaktuální, předosobní, monotetická předrealita, která i když je nekonečná, se odkrývá jako absolutní v přítomnosti Prvotního Zdroje a Středu a jako osobnost v bezmezné lásce Vesmírného Otce."
                },
                {
                    "par_ref": "105:2.4",
                    "par_pageref": "1154.3",
                    "par_content": "Těmito vnitřními proměnami JÁ JSEM vytváří základ pro sedmidílný samovztah. Filozofická (časová) koncepce ojedinělého JÁ JSEM a přechodná (časová) koncepce JÁ JSEM jako trojjediného mohou být nyní zvětšeny, aby obsahovaly JÁ JSEM jako sedmidílného. Tento sedmidílný─nebo sedmistupňový─charakter je možno nejlépe představit ve vztahu k Sedmi Absolutnům Nekonečnosti:"
                },
                {
                    "par_ref": "105:2.5",
                    "par_pageref": "1154.4",
                    "par_content": "1. *Vesmírný Otec*. JÁ JSEM jako otec Věčného Syna. Toto je původní osobnostní vztah aktuálních okolností. Absolutní osobnost Syna dělá absolutním fakt otcovství Boha a vytváří status potenciálního synovství všech osobností. Tento vztah ustanovuje osobnost Nekonečného a završuje jeho duchovní odhalení v osobnosti Prvorozeného Syna. Tento aspekt JÁ JSEM je částečně poznatelný na duchovních úrovních také ve zkušenosti smrtelníků, kteří ještě v těle mohou ctít našeho Otce."
                },
                {
                    "par_ref": "105:2.6",
                    "par_pageref": "1154.5",
                    "par_content": "2. *Vesmírný Správce*. JÁ JSEM jako příčina věčného Ráje. Toto je původní neosobní vztah aktuálních událostí, prvotní neduchovní spojení. Vesmírný Otec je Bůh-jako-láska; Vesmírný Správce je Bůh-jako-model. Tento vztah ustanovuje potenciál formy─konfiguraci─ a určuje hlavní model neosobního a neduchovního spojení─hlavní model, ze kterého jsou udělány všechny kopie."
                },
                {
                    "par_ref": "105:2.7",
                    "par_pageref": "1154.6",
                    "par_content": "3. *Vesmírný Tvořitel*. JÁ JSEM jako jeden s Věčným Synem. Toto spojení Otce a Syna (v přítomnosti Ráje) zahajuje tvořivý cyklus, který vrcholí objevením se sjednocené osobnosti a věčného vesmíru. Z pohledu konečného smrtelníka má realita své skutečné začátky v objevení se věčné Havony. Tento tvořivý čin Božstva je uskutečněn a vykonán Bohem Konání, který je podstatou jednoty Otce-Syna, projevované na všech úrovních ve vztahu ke všem úrovním aktuálních okolností. Proto je božská tvořivost hodnověrně charakterizována jednotou a tato jednota je vnějším odrazem absolutní ojedinělosti dvojitosti Otce-Syna a Trojice─Otce-Syna-Ducha."
                },
                {
                    "par_ref": "105:2.8",
                    "par_pageref": "1155.1",
                    "par_content": "4. *Nekonečný Podporovatel*. JÁ JSEM jako samoasociativní. Toto je prvotní spojení statických a potenciálních vlastností reality. V tomto vztahu jsou všechny podmíněnosti a nepodmíněnosti kompenzovány. Tento aspekt JÁ JSEM je nejlépe chápán jako Univerzální Absolutno─sjednotitel Božstva a Neomezených Absoluten."
                },
                {
                    "par_ref": "105:2.9",
                    "par_pageref": "1155.2",
                    "par_content": "5. *Nekonečný Potenciál*. JÁ JSEM jako samozpůsobilý. Toto je výstupní hodnota nekonečnosti, sloužící jako věčné svědectví dobrovolného samoomezení JÁ JSEM, díky kterému bylo dosaženo trojdílného sebevyjádření a samozjevení. Tento aspekt JÁ JSEM je obvykle chápán jako Božstvo Absolutní."
                },
                {
                    "par_ref": "105:2.10",
                    "par_pageref": "1155.3",
                    "par_content": "6. *Nekonečná Výkonnost*. JÁ JSEM jako staticky-reaktivní. Toto je nekonečná matrix, možnost celého budoucího rozšiřování vesmíru. Tento aspekt JÁ JSEM je pravděpodobně nejlépe vnímán jako supergravitační přítomnost Neomezeného Absolutna."
                },
                {
                    "par_ref": "105:2.11",
                    "par_pageref": "1155.4",
                    "par_content": "7. *Univerzální Nekonečný*. JÁ JSEM jako JÁ JSEM. Toto je stáza, nebo vlastní vzájemný vztah Nekonečnosti, věčný fakt reality nekonečnosti a všeobecná pravda o nekonečnosti reality. Do té míry, do jaké je tento vztah rozpoznatelný jako osobnost, je odhalen vesmírům v božském Otci všech osobností─i také absolutní osobnosti. Do té míry, do jaké je tento vztah vyjádřitelný neosobně, jeho spojení s vesmírem se projevuje jako absolutní soudržnost čisté energie a čistého ducha v přítomnosti Vesmírného Otce. Do té míry, do jaké je tento vztah vnímatelný jako absolutní, je odhalen v nadřazenosti Prvotního Zdroje a Středu; v něm my všichni žijeme a pohybujeme se a máme naše bytí, od tvorů prostoru po obyvatele Ráje; a to stejné platí jak o hlavním vesmíru, tak i o ultimatonu{1}. A to také rovněž platí o tom, co bude, tak jako o tom co je a co bylo."
                }
            ]
        },
        {
            "section_index": 3,
            "section_ref": "105:3",
            "section_title": "3. Sedm absoluten nekonečnosti",
            "pars": [
                {
                    "par_ref": "105:3.1",
                    "par_pageref": "1155.5",
                    "par_content": "Sedm původních vztahů v mezích JÁ JSEM se zvěčňuje jako Sedm Absoluten Nekonečnosti. Ale, i když my můžeme popsat původy reality a rozlišení nekonečnosti postupným vyprávěním, ve skutečnosti je všech sedm Absoluten neomezeně a rovnocenně věčných. Pro smrtelné mysli je možná nutné pochopit jejich začátky, ale vždy by tato představa měla být zastíněna uvědoměním, že sedm Absoluten nemělo žádný začátek; jsou věčné a takové vždy byly. Sedm Absoluten jsou předpokladem reality. V těchto pojednáních jsou popsány následujícím způsobem:"
                },
                {
                    "par_ref": "105:3.2",
                    "par_pageref": "1155.6",
                    "par_content": "1. *Prvotní Zdroj a Střed*. První Osoba Božstva a základní model ne-božskosti, Bůh, Vesmírný Otec, tvořitel, správce a podporovatel; univerzální láska, věčný duch a nekonečná energie; potenciál všech potenciálů a zdroj všeho aktuálního; stabilita veškeré statiky a dynamika všech změn; zdroj modelu a Otec osob. Všech sedm absoluten společně se rovnají nekonečnosti, ale Vesmírný Otec sám je ve skutečnosti nekonečným."
                },
                {
                    "par_ref": "105:3.3",
                    "par_pageref": "1155.7",
                    "par_content": "2. *Druhý Zdroj a Střed.* Druhá Osoba Božstva, Věčný a Prvorozený Syn; absolutní osobnost reálnosti JÁ JSEM a základ pro uskutečnění-zjevení „osobnosti JÁ JSEM“. Žádná osobnost nemůže doufat v dosažení Vesmírného Otce bez prostřednictví jeho Věčného Syna; rovněž nemůže žádná osobnost dosáhnout duchovních úrovní existence bez podpory a pomoci tohoto absolutního modelu pro všechny osobnosti. Ve Druhém Zdroji a Středu je duch bezvýhradný, zatímco osobnost je absolutní."
                },
                {
                    "par_ref": "105:3.4",
                    "par_pageref": "1156.1",
                    "par_content": "3. *Rajský Zdroj a Střed*. Druhý model ne-božskosti, věčný Ostrov Ráj; podstata pro uskutečnění-zjevení „JÁ JSEM síly“ a základ pro ustanovení gravitačního řízení ve všech vesmírech. Ve vztahu k veškeré aktualizované, neduchovní, neosobní a nevolní realitě je Ráj absolutnem modelů. Tak, jak je duchovní energie spojena s vesmírným Otcem skrze absolutní osobnost Mateřského Syna, tak je veškerá kosmická energie držena v gravitačním dohledu Prvotního Zdroje a Středu prostřednictvím absolutního modelu Ostrova Ráj. Ráj není prostor; prostor existuje ve vztahu k Ráji a chroničnost pohybu je stanovena Rájem. Věčný Ostrov je absolutně nehybný; všechna ostatní organizovaná a organizující energie je ve věčném pohybu; v celém prostoru je nehybná pouze přítomnost Neomezeného Absolutna a Neomezený je rovnocenný Ráji. Ráj existuje ve středu prostoru, Neomezené Absolutno jím prostupuje a všechny vzájemné existence mají své bytí v mezích této sféry."
                },
                {
                    "par_ref": "105:3.5",
                    "par_pageref": "1156.2",
                    "par_content": "4. *Třetí Zdroj a Střed*. Třetí Osoba Božstva, Společný Činitel; nekonečný integrátor kosmických energií Ráje s duchovními energiemi Věčného Syna; dokonalý koordinátor motivů vůle a mechaniky síly; sjednotitel veškeré aktuální a činné reality. Skrze službu svých početných dětí nekonečný Duch odkrývá soucit Věčného Syna a současně působí jako nekonečný manipulátor, navždy vplétající model Ráje do energií prostoru. Tentýž Společný Činitel, tento Bůh Činu, Bůh Konání, je dokonalým vyjádřením bezlimitních plánů a záměrů Otce-Syna, zatímco on sám působí jako zdroj mysli a poskytovatel intelektu tvorům rozsáhlého kosmu."
                },
                {
                    "par_ref": "105:3.6",
                    "par_pageref": "1156.3",
                    "par_content": "5. *Božstvo Absolutní*. Příčinnost, potenciálně osobní možnosti univerzální reality, totálnost celého potenciálu Božstva. Božstvo Absolutní účelově podmiňuje neomezené, absolutní a nebožské reality. Božstvo Absolutní podmiňuje absolutní a absolutizuje nepodmíněné─zahajovatel osudu."
                },
                {
                    "par_ref": "105:3.7",
                    "par_pageref": "1156.4",
                    "par_content": "6. *Neomezené Absolutno*. Statické, reaktivní a nepůsobící Absolutno; neodkrytá kosmická nekonečnost JÁ JSEM; totálnost nezbožštěné reality a konečnost všeho neosobního potenciálu. Působení Neomezeného je ohraničeno prostorem, ale přítomnost Neomezeného je neohraničena, je nekonečná. Existuje koncepční periférie hlavního vesmíru, ale přítomnost Neomezeného je bezmezná; dokonce věčnost nemůže vyčerpat nezměrnou nehybnost nebožského Absolutna."
                },
                {
                    "par_ref": "105:3.8",
                    "par_pageref": "1156.5",
                    "par_content": "7. *Univerzální Absolutno*. Sjednotitel zbožštěného a nezbožštěného; harmonizátor absolutního a relativního. Univerzální Absolutno (tím, že je statické, potenciální a asociativní) vyrovnává napětí mezi věčně existujícím a nedokončeným."
                },
                {
                    "par_ref": "105:3.9",
                    "par_pageref": "1156.6",
                    "par_content": "Sedm Absoluten Nekonečnosti jsou podstatou pro začátky reality. Z pohledu smrtelných myslí se Prvotní Zdroj a Střed jeví jako předchůdce všech absoluten. Ale takové tvrzení, jakkoliv užitečné, je neplatné kvůli koexistenci ve věčnosti Syna, Ducha, tří Absoluten a Ostrova Ráj."
                },
                {
                    "par_ref": "105:3.10",
                    "par_pageref": "1157.1",
                    "par_content": "Je *pravda*, že Absolutna jsou projevy JÁ JSEM-prvotního Zdroje a Středu; *faktem* je, že tato Absolutna neměla nikdy začátek, ale jsou rovnocennými věčnými podstatami s Prvotním Zdrojem a Středem. Vztahy absoluten ve věčnosti nemohou být vždy představeny bez zahrnutí paradoxů časového jazyka a koncepčních modelů prostoru. Ale bez ohledu na jakékoliv zmatek, týkající se původu Sedmi Absoluten Nekonečnosti, je jak faktem, tak i pravdou, že všechna realita je založena na jejich věčné existenci a nekonečnosti jejich vztahů."
                }
            ]
        },
        {
            "section_index": 4,
            "section_ref": "105:4",
            "section_title": "4. Jednota, dvojitost a trojjedinost",
            "pars": [
                {
                    "par_ref": "105:4.1",
                    "par_pageref": "1157.2",
                    "par_content": "Filozofové vesmíru považují věčnou existenci JÁ JSEM za prvotní zdroj celé reality. A současně s tím předpokládají samo-rozčlenění JÁ JSEM do primárních samovztahů─sedmi aspektů nekonečnosti. A souběžně s touto domněnkou přichází třetí předpoklad─objevení se věčnosti Sedmi Absoluten Nekonečnosti a zvěčnění dvojitého spojení sedmi aspektů JÁ JSEM a těchto sedmi Absoluten."
                },
                {
                    "par_ref": "105:4.2",
                    "par_pageref": "1157.3",
                    "par_content": "Takto se samo-zjevení JÁ JSEM rozvíjí od statického „já“ přes samo-rozčlenění a samovztah k absolutním vztahům, vztahům se samo-vyplynulými Absolutny. Timto se objevuje dvojitost ve věčném spojení Sedmi Absoluten Nekonečnosti se sedmidílnou nekonečností samo-rozčleněných aspektů samo-zjevujícího se JÁ JSEM. Tyto dvojité vztahy, které se zvěčňují ve vztahu k vesmíru jako sedm Absoluten, zvěčňují výchozí základy pro celou vesmírnou realitu."
                },
                {
                    "par_ref": "105:4.3",
                    "par_pageref": "1157.4",
                    "par_content": "Několikrát bylo řečeno, že jednota plodí dvojitost, že dvojitost plodí trojjedinost a že trojjedinost je věčným předchůdcem všech věcí. Skutečně existují tři velké typy prvotních vztahů a ty jsou:"
                },
                {
                    "par_ref": "105:4.4",
                    "par_pageref": "1157.5",
                    "par_content": "1. *Vztahy jednoty*. Vztahy, existující uvnitř JÁ JSEM, jehož jednota je z toho vnímána jako trojdílná a pak jako sedmidílné samo-rozčlenění."
                },
                {
                    "par_ref": "105:4.5",
                    "par_pageref": "1157.6",
                    "par_content": "2. *Vztahy dvojitosti*. Vztahy, existující mezi JÁ JSEM jako sedmidílným a Sedmi Absolutny Nekonečnosti."
                },
                {
                    "par_ref": "105:4.6",
                    "par_pageref": "1157.7",
                    "par_content": "3. *Vztahy trojjedinosti*. Odtud vycházejí funkční spojení Sedmi Absoluten Nekonečnosti."
                },
                {
                    "par_ref": "105:4.7",
                    "par_pageref": "1157.8",
                    "par_content": "Vztahy trojjedinosti vznikají ze základů dvojitosti kvůli nevyhnutelnosti vzájemných vztahů Absoluten. Takové trojjediné vztahy zvěčňují potenciál celé reality; obsahují jak zbožštěnou, tak i nezbožštěnou realitu."
                },
                {
                    "par_ref": "105:4.8",
                    "par_pageref": "1157.9",
                    "par_content": "JÁ JSEM je neomezená nekonečnost jako *jednota*. Dvojitosti zvěčňují *základy* reality. Trojjedinosti vedou k realizaci nekonečnosti jako vesmírné *funkci*."
                },
                {
                    "par_ref": "105:4.9",
                    "par_pageref": "1157.10",
                    "par_content": "Předexistenční se stává existenčním v sedmi Absolutnech a existenční se stává funkčním v trojjedinostech─základní spojení Absoluten. A současně se zvěčněním trojjediností je připravena vesmírná scéna─existují potenciály a jsou přítomny hodnoty─a úplnost věčnosti je svědkem rozrůznění kosmické energie, rozšiřování Rajského ducha a obdarování myslí, společně s poskytnutím osobnosti, v důsledku čehož všechny tyto odvozeniny Božstva a Ráje se sjednotí ve zkušenosti na úrovni tvora a jinými metodami na vyšších úrovních."
                }
            ]
        },
        {
            "section_index": 5,
            "section_ref": "105:5",
            "section_title": "5. Rozšíření konečné reality",
            "pars": [
                {
                    "par_ref": "105:5.1",
                    "par_pageref": "1158.1",
                    "par_content": "Tak, jak původní rozčlenění JÁ JSEM musí vycházet z vnitřní a soběstačné vůle, tak také rozšíření konečné reality musí být připsáno volním činům Rajského Božstva a důsledkovým adaptacím funkčních trojjediností."
                },
                {
                    "par_ref": "105:5.2",
                    "par_pageref": "1158.2",
                    "par_content": "Před zbožštěním konečnosti by se zdálo, že všechno rozrůznění reality se odehrálo na absolutních úrovních; ale volní čin, rozšiřující konečnou realitu, znamená také omezení absolutnosti a předpokládá vznik vztažných podstat."
                },
                {
                    "par_ref": "105:5.3",
                    "par_pageref": "1158.3",
                    "par_content": "Ačkoliv předkládáme naše vyprávění jako posloupné události a popisujeme historické objevení se konečného jako přímou odvozeninu absolutního, mělo by se brát v úvahu to, že transcendentální existovalo jak před, tak i po všem, co je konečné. Ve vztahu ke konečnému jsou transcendentální meze jak příčinami, tak i završeními."
                },
                {
                    "par_ref": "105:5.4",
                    "par_pageref": "1158.4",
                    "par_content": "Možnost konečného je obsažena v Nekonečném, ale přeměna možnosti do pravděpodobnosti a nevyhnutelnosti musí být připsána samo-existující svobodné vůli Prvotního Zdroje a Středu, aktivujícího všechna trojdílná spojení. Pouze nekonečnost vůle Otce může tak uzpůsobit absolutní úroveň bytí, aby vedla ke vzniku mezního, nebo vytvořit konečné."
                },
                {
                    "par_ref": "105:5.5",
                    "par_pageref": "1158.5",
                    "par_content": "S objevením se relativní a podmíněné reality vzniká nový cyklus reality─cyklus růstu─velkolepý sestup z vrcholů nekonečnosti do oblasti konečného, který navěky směřuje do středu k Ráji a Božstvu, neustále hledajíc ty vysoké cíle, odpovídající svému nekonečnému zdroji."
                },
                {
                    "par_ref": "105:5.6",
                    "par_pageref": "1158.6",
                    "par_content": "Tyto nepředstavitelné procesy značí začátek historie vesmíru, značí vznik samotného času. Pro tvora začátek konečnosti *je* vznikem reality; z pozice mysli tvora neexistuje před vznikem konečného žádná představitelná skutečnost. Tato nová objevující se konečná realita existuje ve dvou původních fázích:"
                },
                {
                    "par_ref": "105:5.7",
                    "par_pageref": "1158.7",
                    "par_content": "1. *Primární maxima─*nejvyšší dokonalá realita, havonský typ vesmíru a vytvořených tvorů."
                },
                {
                    "par_ref": "105:5.8",
                    "par_pageref": "1158.8",
                    "par_content": "2. *Druhotná maxima─*nejvýše zdokonalená reality, supervesmírný typ vytvořených tvorů a tvoření."
                },
                {
                    "par_ref": "105:5.9",
                    "par_pageref": "1158.9",
                    "par_content": "A tak jsou potom dva původní typy projevu: konstitutivně dokonalý a evolučně zdokonalený. Ty dva jsou sladěny ve vztazích věčnosti, ale v mezích času jsou zdánlivě rozdílní. Factor času znamená růst pro to, co roste; sekundární koneční rostou; proto, to, co roste, se musí jevit v čase jako nedokončené. Ale tyto rozdílnosti, které jsou tak důležité pro tuto stranu Ráje, neexistují ve věčnosti."
                },
                {
                    "par_ref": "105:5.10",
                    "par_pageref": "1158.10",
                    "par_content": "My mluvíme o dokonalém a zdokonaleném jako o primárních a sekundárních maximech, ale existuje ještě jiný typ: v důsledku trinitarizování a dalších vztahů mezi primárními a sekundárními vznikají *terciární maxima*─věci, významy a hodnoty, které nejsou ani dokonalé, ani zdokonalené a přesto jsou sladěny s oběma původními faktory."
                }
            ]
        },
        {
            "section_index": 6,
            "section_ref": "105:6",
            "section_title": "6. Důsledky rozšíření konečné reality",
            "pars": [
                {
                    "par_ref": "105:6.1",
                    "par_pageref": "1159.1",
                    "par_content": "Celé rozšíření konečných existencí představuje přechod od potenciálního k aktuálnímu v rámci absolutních asociací funkční nekonečnosti. Z mnohých důsledků tvořivého aktualizování konečného je možno uvést čtyři:"
                },
                {
                    "par_ref": "105:6.2",
                    "par_pageref": "1159.2",
                    "par_content": "1. *Reakce božstva*─vznik tří úrovní empirické svrchovanosti: skutečnost svrchovanosti osobního ducha v Havoně, potenciální svrchovanost osobní moci v budoucím velkém vesmíru a schopnost pro určitou neznámou funkci empirické mysli, působící na některé úrovni svrchovanosti v budoucím hlavním vesmíru."
                },
                {
                    "par_ref": "105:6.3",
                    "par_pageref": "1159.3",
                    "par_content": "2. *Reakce vesmíru* obsahuje aktivaci stavitelských plánů pro vytvoření prostorové úrovně supervesmírů a tato evoluce stále pokračuje po celou dobu organizování sedmi supervesmírů."
                },
                {
                    "par_ref": "105:6.4",
                    "par_pageref": "1159.4",
                    "par_content": "3. *Důsledky ve sféře tvorů.* Následkem rozšíření konečné reality byl vznik dokonalých bytostí, řádu věčných obyvatel Havony, a zdokonalených vzestupných evolučních bytostí ze sedmi supervesmírů. Ale dosažení dokonalosti v evoluční (tvořivě-časové) zkušenosti předpokládá, že výchozím bodem je něco jiného, než dokonalost. Tak se v evolučních tvořeních objevuje nedokonalost. A to je zdroj potenciálního zla. Nepřizpůsobivost, nesoulad a konflikt─to všechno jsou věci, které provázejí evoluční růst, od fyzických vesmírů po individuální tvory."
                },
                {
                    "par_ref": "105:6.5",
                    "par_pageref": "1159.5",
                    "par_content": "4. *Reakce božskosti* na nedokonalost, tkvící v časovém prodlení evoluce je odkryta v kompenzující přítomnosti Boha Sedmidílného a pomocí jeho činností je zdokonalující spojeno jak s dokonalým, tak i se zdokonaleným. Tato časová prodleva je neoddělitelná od evoluce, která je tvořivostí v čase. Kvůli tomu a také kvůli dalším příčinám je všemocná energie Nejvyššího založena na úspěších božskosti Boha Sedmidílného. Toto časové prodlení umožňuje tvorům účastnit se božského tvoření─dává možnost osobitým tvorům stát se partnery Božstva v dosažení maximálního rozvoje. Také materiální rozum smrtelného tvora se takto stává partnerem božského Ladiče v uskutečňování dvojitosti nesmrtelné duše. Bůh Sedmidílný také poskytuje vyrovnávací metody pro empirická omezení vrozené dokonalosti, stejně tak jako kompenzuje omezení, spojená s nedokonalostí před vzestupem."
                }
            ]
        },
        {
            "section_index": 7,
            "section_ref": "105:7",
            "section_title": "7. Vznikání transcendentálních podstat",
            "pars": [
                {
                    "par_ref": "105:7.1",
                    "par_pageref": "1159.6",
                    "par_content": "Transcendentální podstaty jsou subnekonečné a subabsolutní, ale jeví se jako nadkonečnými a nad úrovní tvorů. Transcendentální podstaty vznikají jako integrující úroveň, slaďující nadhodnoty absoluten s maximálními hodnotami konečného. Z pohledu tvora, to, co je transcendentální, vypadá, že vzniklo jako důsledek konečného; z pohledu věčnosti, jako předpoklad konečného; a jsou takoví, kdo považují transcendentální za „před-odezvu“ konečného."
                },
                {
                    "par_ref": "105:7.2",
                    "par_pageref": "1159.7",
                    "par_content": "To, co je transcendentální není nutně nerozvojové, ale v konečném smyslu je nadevoluční; není ani neempirické, ale je to nadzkušenost, která jako taková je smysluplná tvorům. Nejlepším vysvětlením takového paradoxu je pravděpodobně dokonalost středního vesmíru: on je stěží absolutním, pouze sám Ostrov Ráj je opravdově absolutní v „materializovaném“ smyslu. To není ani konečné evoluční tvoření, ani sedm supervesmírů. Havona je věčná, ale není neměnná ve smyslu, že v tomto vesmíru je možný růst. Je obydlena tvory (původem z Havony), kteří nebyli ve skutečnosti nikdy stvořeni, protože existují věčně. Proto Havona zobrazuje něco, co není přesně konečné a ani ještě absolutní. Havona ještě působí jako ochranný pás mezi absolutním Rájem a konečnými tvořeními, což je ilustrací ještě další funkce transcendentálních podstat. Ale samotná Havona není transcendentální─je to Havona."
                },
                {
                    "par_ref": "105:7.3",
                    "par_pageref": "1160.1",
                    "par_content": "Tak, jak je Nejvyšší spojen s konečným, tak je Největší ztotožněn s transcendentálním. Ale ačkoliv my takto porovnáváme Nejvyšší a Největší, rozdíl mezi nimi je poněkud větší než stupeň; ten rozdíl je také záležitostí schopnosti. Největší je něco víc než nad-Nejvyšší, promítnutý na transcendentální úrovni. Největší je toto všechno a ještě víc: Největší je vznikání nových realit Božstva, vymezení nových fází toho, co bylo předtím nevymezeno."
                },
                {
                    "par_ref": "105:7.4",
                    "par_pageref": "1160.2",
                    "par_content": "Mezi těmi realitami, které vytvářejí spojitost s transcendentálními úrovněmi jsou tyto následující reality:"
                },
                {
                    "par_ref": "105:7.5",
                    "par_pageref": "1160.3",
                    "par_content": "1. Božská přítomnost Největšího."
                },
                {
                    "par_ref": "105:7.6",
                    "par_pageref": "1160.4",
                    "par_content": "2. Koncepce hlavního vesmíru."
                },
                {
                    "par_ref": "105:7.7",
                    "par_pageref": "1160.5",
                    "par_content": "3. Architekti Hlavního Vesmíru."
                },
                {
                    "par_ref": "105:7.8",
                    "par_pageref": "1160.6",
                    "par_content": "4. Dva řády Rajských organizátorů sil."
                },
                {
                    "par_ref": "105:7.9",
                    "par_pageref": "1160.7",
                    "par_content": "5. Určité úpravy v potenciálu prostoru."
                },
                {
                    "par_ref": "105:7.10",
                    "par_pageref": "1160.8",
                    "par_content": "6. Určité hodnoty ducha."
                },
                {
                    "par_ref": "105:7.11",
                    "par_pageref": "1160.9",
                    "par_content": "7. Určité významy mysli."
                },
                {
                    "par_ref": "105:7.12",
                    "par_pageref": "1160.10",
                    "par_content": "8. Absonitní vlastnosti a reality."
                },
                {
                    "par_ref": "105:7.13",
                    "par_pageref": "1160.11",
                    "par_content": "9. Všemohoucnost, vševědoucnost a všudypřítomnost."
                },
                {
                    "par_ref": "105:7.14",
                    "par_pageref": "1160.12",
                    "par_content": "10. Prostor."
                },
                {
                    "par_ref": "105:7.15",
                    "par_pageref": "1160.13",
                    "par_content": "Vesmír, ve kterém my nyní žijeme, si je možno představit jako existující konečné, transcendentální a absolutní úrovně. Toto je kosmická scéna, na které se odehrává nekonečné drama osobitých výkonů a energetických přeměn."
                },
                {
                    "par_ref": "105:7.16",
                    "par_pageref": "1160.14",
                    "par_content": "A všechny tyto mnohačetné reality jsou sjednoceny *absolutně* sedmi trojjedinostmi, *funkčně* Architekty Hlavního Vesmíru a *vzájemně* Sedmi Hlavními Duchy, podnejvyššími koordinátory božskosti Boha Sedmidílného."
                },
                {
                    "par_ref": "105:7.17",
                    "par_pageref": "1160.15",
                    "par_content": "Bůh Sedmidílný představuje odkrytí osobnosti a božskosti Vesmírného Otce tvorům jak maximálního, tak pod-maximálního statusu, ale existují ještě jiné sedmidílné vztahy Prvotního Zdroje a Středu, které nenáleží do projevu božské duchovní péče Boha, který je duch."
                },
                {
                    "par_ref": "105:7.18",
                    "par_pageref": "1160.16",
                    "par_content": "Ve věčnosti minulosti síly Absoluten, duchové Božstev a osobnosti Bohů, se daly do pohybu v odpověď na původní osobní projev vůle samo-existující osobní vůle. V této vesmírné epoše jsme svědky úžasných důsledků rozsáhlého kosmického panoráma subabsolutních projevů neomezených potenciálů všech těchto realit. A je zcela pravděpodobné, že pokračující rozrůzňování původní reality Prvotního Zdroje a Středu může pokračovat vpřed a ven epochu za epochou, pronikat dál a dál do vzdálených a nepředstavitelných rozloh absolutní nekonečnosti."
                },
                {
                    "par_ref": "105:7.19",
                    "par_pageref": "1161.1",
                    "par_content": "[Představeno Melkísedekem Nebadonu.]"
                }
            ]
        }
    ],
    "footnotes": [
        "*JÁ JSEM*: Ex 3:13-14.",
        "*Žít, pohybovat se a mít své bytí*: Job 12:10; Sk 17:28."
    ],
    "paper_title": "Božstvo a realita"
}