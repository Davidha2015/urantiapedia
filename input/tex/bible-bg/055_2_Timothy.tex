\begin{document}

\title{2 Тимотей}


\chapter{1}

\par 1 Павел, с Божията воля апостол Исус Христов, за прогласяване обещания живот, който е в Христа Исуса.
\par 2 до Тимотея, възлюбленото ми чадо: Благодат, милост, мир да бъде с тебе от Бога Отца и от Христа Исуса, нашия Господ.
\par 3 Благодаря Богу, Комуто още от прародителите си служа с чиста съвест, като непрестанно те споменавам в молитвите си,
\par 4 и, като си спомням сълзите ти, копнея нощем и денем да те видя, за да се изпълня с радост.
\par 5 Понеже ми е напомнено за твоята нелицемерна вяра, която първо се намираше в баба ти Лоида и в майка ти Евникия, а както съм уверен, и в тебе.
\par 6 По тая причина ти напомням да разпалваш дарбата от Бога, която имаш от Бога, която имаш чрез полагането на моите ръце.
\par 7 Защото Бог ни е дал дух не от страх, а на сила, любов и себевладение.
\par 8 И тъй, не се срамувай да свидетелствуваш за нашия Господ, нито се срамувай от мене - затворник за Него, но участвувай в страданията за благовестието по силата дадена от Бога,
\par 9 Който ни е спасил и призвал със своето призвание, не според нашите дела, а според Своето намерение и според благодатта, дадена нам в Христа Исуса преди вечните времена,
\par 10 а, която сега откри чрез явлението на нашия Спасител Христос Исус, Който унищожи смъртта и осия живот и безсмъртие чрез благовестието,
\par 11 на което аз бях поставен проповедник, апостол и учител;
\par 12 за която причина и страдам това. Но не се срамувам; защото зная в кого съм повярвал, и съм уверен, че Той е силен да упази оня ден онова, което съм му поверил.
\par 13 Дръж образеца на здравите думи, които си чул от мене, във вяра и любов, която е в Христа Исуса.
\par 14 Онова добро нещо, което ти е поверено, упази чрез светия Дух, който живее в нас.
\par 15 Ти знаеш това, че всички, които са в Азия, се отвърнаха от мене, от които са Фигел и Ермоген.
\par 16 Господ да покаже милост към дома на Онисифора, защото тъй много пъти ме освежаваше, и не се засрами от оковите ми,
\par 17 но когато беше в Рим, потърси ме старателно и ме намери.
\par 18 Господ да му даде да намери милост пред Господа в оня ден; а колко служеше в Ефес, ти знаеш твърде добре.

\chapter{2}

\par 1 Ти, прочее, чадо мое заяквай в благодатта, която е в Христа Исуса.
\par 2 И каквото си чул от мене при много свидетели, това предай на верни човеци, които да са способни и други да научат.
\par 3 Съучаствай в страданията като добър войник Исус Христов.
\par 4 Никой, служещ като войник, не се заплита в житейски работи, за да угоди на този, който го е записал за войник.
\par 5 И ако се подвизава някой в игрите, не се увенчава, ако не се подвизава законно.
\par 6 Само трудящият се земевладелец трябва пръв да вкуси от плодовете.
\par 7 Размишлявай върху това, което ти казвам; и Господ ще ти даде да разбереш всичко.
\par 8 Помни Исуса Христа, от Давидовото потомство,Който възкръсна от мъртвите според моето благовестие;
\par 9 За което страдам до окови, като злодеец. Но Божието слово не се връзва.
\par 10 Затова аз всичко издържам заради избраните, за да получат и те спасението, което е в Христа Исуса, заедно с вечна слава.
\par 11 Вярно е това слово: "Защото ако сме умрели с Него; то ще и живеем с Него;
\par 12 Ако устоим, то ще и да царуваме с Него; ако се отричаме от Него, и той ще се отрече от нас;
\par 13 ако сме неверни, Той верен остава; защото не може да се отрече от Себе Си".
\par 14 Това им напомнювай и заръчвай им пред Господа да не влизат за препирни и за дребнавости, което никак не ползува, а е за развращаване на слушателите.
\par 15 Старай се да се представиш одобрен пред Бога работник, който няма от що да се срамува, като излагаш право словото на истината.
\par 16 А отдалечавай се от скверните празнословия, защото те ще отиват още по-далеч в нечестие,
\par 17 и учението на такива ще разяжда като живеница; от които са Именей и Филет,
\par 18 които се отстраниха от истината, като казват, че възкресението е вече станало, та събарят вярата на някои.
\par 19 Но твърдата основа, положена от Бога, стои, имайки печат: Господ познава Свойте Си, и: Всеки, който изповядва Господното име, да отстъпи от неправдата.
\par 20 А в един голям дом съдовете не са само златни и сребърни, но и дървени и пръстни; и едни са за почтена употреба, а други за непочтена.
\par 21 Прочее, ако някой очисти себе си от тия заблуждения, той ще бъде съд за почтена употреба, осветен, полезен на стопанина, приготвен за всяко добро дело.
\par 22 Но отбягвай младежките страсти; и заедно с тия, които призовават Господа от чисто сърце, следвай правдата, вярата, любовта, мира.
\par 23 А отричай се от глупавите и просташки разисквания, като знаеш, че пораждат крамоли.
\par 24 А Господният слуга не бива да е крамолник, но трябва да бъде кротък към всичките, способен да поучава, търпелив;
\par 25 с кротост да увещава противниците, та дано би им дал Бог покаяние, за да познаят истината,
\par 26 и да изтрезнеят, като се избавят от примката на дявола, (от когото са уловени живи), за да вършат Божията воля.

\chapter{3}

\par 1 А това да знаеш, че в последните времена ще настанат усилни времена.
\par 2 Защото човеците ще бъдат себелюбиви, сребрелюбиви, надменни, горделиви, хулители, непокорни на родителите, неблагодарни, нечестиви,
\par 3 без семейна обич, непримирими, клеветници, невъздържани, свирепи, неприятели на доброто,
\par 4 предатели, буйни, надути, повече сластолюбиви, а не боголюбиви,
\par 5 имащи вид на благочестие, но отречени от силата му; тоже от такива страни.
\par 6 Защото от тях са ония, които се вмъкват в домовете и подмамват обременени с грехове женища, водени от различни страсти,
\par 7 които всякога се учат, а никога не могат да дойдат в познание на истината.
\par 8 И както Яний и Ямврий се възпротивиха на Моисея, така и те се противят на истината, човеци с покварен ум, извратени във вярата.
\par 9 Но те няма да успеят повече; защото безумието им ще стане известно на всичките, както се откри безумието на тия двама.
\par 10 А ти си последвал моето учение, поведение, прицелна точка, вярата ми, дълготърпението, любовта, твърдостта,
\par 11 гоненията, страданията; какви неща ме сполетяха в Антиохия, в Икония, в Листра; какви гонения издържах; и от всички тях ме избави Господ.
\par 12 Но и всички, които искат да живеят благочестиво в Христа Исуса, ще бъдат гонени.
\par 13 А нечестиви човеци и измамници ще се влошават повече и повече, като мамят и бъдат мамени.
\par 14 А ти постоянствувай в това, което си научил и за което си бил убеден, като знаеш от какви лица си се научил,
\par 15 и от детинство знаеш свещенните писания, които могат да те направят мъдър за спасение чрез вяра в Христа Исуса.
\par 16 Всичкото писание е боговдъхновено и полезно за поука, за изобличение, за поправление, за наставление в правдата;
\par 17 за да бъде Божият човек усъвършенствуван, съвършенно приготвен за всяко добро дело.

\chapter{4}

\par 1 Заръчвам ти пред Бога и пред Христа Исуса, Който ще съди живите и мъртвите, и пред вид на явлението Му и царуването му:
\par 2 проповядвай словото, настоявай на време и без време, изобличавай, порицавай, увещавай с голямо търпение и непрестанно поучаване.
\par 3 Защото ще дойде време, когато няма да търпят здравото учение; но, понеже ги сърбят ушите, ще си насъберат учители по своите страсти,
\par 4 и, като отвърнат ушите си от истината, ще се обърнат към басните.
\par 5 Но бъди разбран във всичко, понеси страдание, извърши делото на благовестител, изпълнявай службата си.
\par 6 Защото аз вече ставам принос, и времето за отиването ми настава.
\par 7 Аз се подвизах в доброто воинствуване, попрището свърших, вярата упазих;
\par 8 отсега нататък се пази за мене венецът (правдата), който Господ, праведния Съдия, ще ми въздаде в оня ден; и не само на мене,но и на всички, които са обикнали Неговото явление.
\par 9 Постарай се да дойдеш скоро при мене;
\par 10 Защото Димас ме остави, като обикна сегашния свят; той отиде в Солун, Крискент в Галатия, а Тит в Далмация.
\par 11 Само Лука е при мене. Вземи Марка и го доведи със себе си, защото ми е полезен в службата.
\par 12 А Тихика прати в Ефес.
\par 13 Когато дойдеш, донеси япунджака, който съм оставил в Троада при Карпа, и книгите, а особено пергаментите.
\par 14 Медникарят Александър ми стори много зло; Господ ще му върне по делата му;
\par 15 от когото и ти се пази, защото той много се противи на нашите думи.
\par 16 При първата ми защита никой не взе моя страна, но всичките ме оставиха; дано не им се счете това за грях.
\par 17 Но Господ беше с мене и това ме укрепи, за да се прогласи напълно посланието чрез мене, и да чуят всички езичници; и аз бях избавен от лъвови уста.
\par 18 Господ ще ме избави от всяко дело на лукавия и ще ме спаси и въведе в небесното Си царство; Комуто да бъде славата във вечни векове. Амин.
\par 19 Поздрави Прискила и Акила и Онисифоровия дом.
\par 20 Ераст остана в Коринт, а Трофима оставиха болен Милит.
\par 21 Постарай се да дойдеш преди зимата. Поздравяват те Евул, Пуд, Лик, Клавдия и всички братя.
\par 22 Господ да бъде с твоя дух. Благодат да бъде с вас. [Амин].

\end{document}