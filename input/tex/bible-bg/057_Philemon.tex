\begin{document}

\title{Филимон}


\chapter{1}

\par 1 Павел, затворик за Христа Исуса и брат Тимотей, до нашия любезен съработник Филимон
\par 2 и до сестра Апфиния и до нашия сподвижник Архип и до твоята домашна църква:
\par 3 Благодат и мир да бъде на вас от Бога, нашия Отец и Господа Исуса Христа.
\par 4 Винаги благодаря на моя Бог, когато те споменавам в молитвите си,
\par 5 като слушам за твоята любов и за вярата, която имаш към Господа Исуса, и която показваш към всички светии.
\par 6 Молитствувам щото това общение в твоята вяра да действува така, та да познаят те всичкото добро, което е в нас, за слава на Христа.
\par 7 Защото съм имал голяма радост и утеха поради твоята любов, понеже сърцата на светиите се освежаваха чрез тебе, брате.
\par 8 Затова ако имам право с голямо дръзновение в Христа да ти заповядвам това, което подобава,
\par 9 пак, заради любовта, предпочитам да те моля. Аз прочее, който сам Павел старец, а сега и затворник за Христа Исуса,
\par 10 ти се моля за моето чадо Онисима ( Значи: Полезен. ), когото родих в оковите си,
\par 11 който беше някога безполезен на тебе, а сега полезен и на тебе и на мене;
\par 12 когото ти пращам назад лично, сиреч, самото ми сърце,
\par 13 Аз бих обичал да го задържа при себе си, да ми слугува вместо тебе, като съм в окови за благовестието;
\par 14 но без да зная твоето мнение не искам да сторя нищо, за да не бъде твоята добрина като от принуждение, но самоволна.
\par 15 Защото може-би той да се е отлъчил от тебе за малко време, за да го имаш за винаги,
\par 16 не вече като слуга, но повече от слуга, като брат,особенно възлюблен на мене, а колкото повече на тебе, и по плът и в Господа!
\par 17 И тъй, ако ме считаш за съдружник, приеми него като мене.
\par 18 И ако те е в нещо неоправдал, или ти дължи нещо, мини това на моя сметка;
\par 19 аз, Павел, пиша това с ръката си: Аз ще платя, - да ти не кажа, че ти ми дължиш и сам себе си.
\par 20 Да! брате, нека имам тая печалба от тебе в Господа; освежавай сърцето ми в Христа.
\par 21 Уверен в твоята послушност; аз ти пиша и зная, че ще сториш повече, отколкото ти казвам.
\par 22 А между това приготви ми стая, понеже се надавам, че ще ви бъда подарен чрез молитвите ви.
\par 23 Поздравява те Епафрас, който е затворен с мен заради Христа Исуса,
\par 24 също и моите съработници Марко, Аристах, Димас и Лука.
\par 25 Благодатта на нашия Господ Исус Христос да бъде с духа на всички ви. Амин.


\end{document}