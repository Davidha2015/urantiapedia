\begin{document}

\title{Filemonbrevet}


\chapter{1}

\par 1 Paulus, Kristi Jesu Fange, og Broderen Timotheus til Filemon, vor elskede og Medarbejder,
\par 2 og til Søsteren Appia og Arkippus, vor Medstrider, og Menigheden i dit Hus;
\par 3 Nåde være med eder og Fred fra Gud vor Fader og den Herre Jesus Kristus!
\par 4 Jeg takker min Gud altid, når jeg kommer dig i Hu i mine Bønner,
\par 5 efterdi jeg hører om din Kærlighed og den Tro, som du har til den Herre Jesus og til alle de hellige,
\par 6 for at din Delagtighed i Troen må blive virksom for Kristus i Erkendelse af alt det gode, som er i eder.
\par 7 Thi stor Glæde og Trøst har jeg fået af din Kærlighed, efterdi de helliges Hjerter ere blevne vederkvægede ved dig, Broder!
\par 8 Derfor, endskønt jeg kunde med stor Frimodighed i Kristus befale dig det, som er tilbørligt,
\par 9 så beder jeg dig dog hellere for Kærlighedens Skyld, sådan som jeg er, som den gamle Paulus, og nu tilmed Kristi Jesu Fange;
\par 10 jeg beder dig for mit Barn, som jeg har avlet i mine Lænker, Onesimus,
\par 11 ham, som tilforn var dig unyttig, men nu er nyttig både for dig og for mig, ham, som jeg sender dig tilbage,
\par 12 ham, det er mit eget Hjerte.
\par 13 Ham vilde jeg gerne beholde hos mig, for at han i dit Sted kunde tjene mig i Evangeliets Lænker.
\par 14 Men, uden dit Samtykke vilde jeg intet gøre, for at din Godhed ikke skulde være som af Tvang, men af fri Villie.
\par 15 Thi måske blev han derfor skilt fra dig en liden Tid, for at du kunde få ham igen til evigt Eje,
\par 16 ikke mere som en Træl, men som mere end en Træl, som en elsket Broder, særlig for mig, men hvor meget mere for dig, både i Kødet og i Herren.
\par 17 Dersom da du anser mig for din Medbroder, så modtag ham som mig!
\par 18 Men har han gjort dig nogen Uret eller er dig noget skyldig, da før mig det til Regning!
\par 19 Jeg, Paulus, skriver med min egen Hånd, jeg vil betale,for ikke at sige dig, at du desuden også skylder mig dig selv.
\par 20 Ja, Broder! lad mig få Gavn af dig i Herren, vederkvæg mit Hjerte i Kristus!
\par 21 I Tillid til din Lydighed skriver jeg til dig, idet jeg ved, at du vil gøre endog mere end det, jeg siger.
\par 22 Men med det samme bered også Herberge for mig; thi jeg håber, at jeg ved eders Bønner skal skænkes eder.
\par 23 Epafras, min medfangne i Kristus Jesus,
\par 24 Markus, Aristarkus, Demas, Lukas, mine Medarbejdere, hilse dig.
\par 25 Vor Herres Jesu Kristi Nåde være med eders Ånd!



\end{document}