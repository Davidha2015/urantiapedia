\begin{document}

\title{דניאל}


\chapter{1}

\par 1 בשׁנת שׁלושׁ למלכות יהויקים מלך־יהודה בא נבוכדנאצר מלך־בבל ירושׁלם ויצר עליה׃
\par 2 ויתן אדני בידו את־יהויקים מלך־יהודה ומקצת כלי בית־האלהים ויביאם ארץ־שׁנער בית אלהיו ואת־הכלים הביא בית אוצר אלהיו׃
\par 3 ויאמר המלך לאשׁפנז רב סריסיו להביא מבני ישׂראל ומזרע המלוכה ומן־הפרתמים׃
\par 4 ילדים אשׁר אין־בהם כל־מאום וטובי מראה ומשׂכילים בכל־חכמה וידעי דעת ומביני מדע ואשׁר כח בהם לעמד בהיכל המלך וללמדם ספר ולשׁון כשׂדים׃
\par 5 וימן להם המלך דבר־יום ביומו מפת־בג המלך ומיין משׁתיו ולגדלם שׁנים שׁלושׁ ומקצתם יעמדו לפני המלך׃
\par 6 ויהי בהם מבני יהודה דניאל חנניה מישׁאל ועזריה׃
\par 7 וישׂם להם שׂר הסריסים שׁמות וישׂם לדניאל בלטשׁאצר ולחנניה שׁדרך ולמישׁאל מישׁך ולעזריה עבד נגו׃
\par 8 וישׂם דניאל על־לבו אשׁר לא־יתגאל בפתבג המלך וביין משׁתיו ויבקשׁ משׂר הסריסים אשׁר לא יתגאל׃
\par 9 ויתן האלהים את־דניאל לחסד ולרחמים לפני שׂר הסריסים׃
\par 10 ויאמר שׂר הסריסים לדניאל ירא אני את־אדני המלך אשׁר מנה את־מאכלכם ואת־משׁתיכם אשׁר למה יראה את־פניכם זעפים מן־הילדים אשׁר כגילכם וחיבתם את־ראשׁי למלך׃
\par 11 ויאמר דניאל אל־המלצר אשׁר מנה שׂר הסריסים על־דניאל חנניה מישׁאל ועזריה׃
\par 12 נס־נא את־עבדיך ימים עשׂרה ויתנו־לנו מן־הזרעים ונאכלה ומים ונשׁתה׃
\par 13 ויראו לפניך מראינו ומראה הילדים האכלים את פתבג המלך וכאשׁר תראה עשׂה עם־עבדיך׃
\par 14 וישׁמע להם לדבר הזה וינסם ימים עשׂרה׃
\par 15 ומקצת ימים עשׂרה נראה מראיהם טוב ובריאי בשׂר מן־כל־הילדים האכלים את פתבג המלך׃
\par 16 ויהי המלצר נשׂא את־פתבגם ויין משׁתיהם ונתן להם זרענים׃
\par 17 והילדים האלה ארבעתם נתן להם האלהים מדע והשׂכל בכל־ספר וחכמה ודניאל הבין בכל־חזון וחלמות׃
\par 18 ולמקצת הימים אשׁר־אמר המלך להביאם ויביאם שׂר הסריסים לפני נבכדנצר׃
\par 19 וידבר אתם המלך ולא נמצא מכלם כדניאל חנניה מישׁאל ועזריה ויעמדו לפני המלך׃
\par 20 וכל דבר חכמת בינה אשׁר־בקשׁ מהם המלך וימצאם עשׂר ידות על כל־החרטמים האשׁפים אשׁר בכל־מלכותו׃
\par 21 ויהי דניאל עד־שׁנת אחת לכורשׁ המלך׃

\chapter{2}

\par 1 ובשׁנת שׁתים למלכות נבכדנצר חלם נבכדנצר חלמות ותתפעם רוחו ושׁנתו נהיתה עליו׃
\par 2 ויאמר המלך לקרא לחרטמים ולאשׁפים ולמכשׁפים ולכשׂדים להגיד למלך חלמתיו ויבאו ויעמדו לפני המלך׃
\par 3 ויאמר להם המלך חלום חלמתי ותפעם רוחי לדעת את־החלום׃
\par 4 וידברו הכשׂדים למלך ארמית מלכא לעלמין חיי אמר חלמא לעבדיך ופשׁרא נחוא׃
\par 5 ענה מלכא ואמר לכשׂדיא מלתא מני אזדא הן לא תהודעונני חלמא ופשׁרה הדמין תתעבדון ובתיכון נולי יתשׂמון׃
\par 6 והן חלמא ופשׁרה תהחון מתנן ונבזבה ויקר שׂגיא תקבלון מן־קדמי להן חלמא ופשׁרה החוני׃
\par 7 ענו תנינות ואמרין מלכא חלמא יאמר לעבדוהי ופשׁרה נהחוה׃
\par 8 ענה מלכא ואמר מן־יציב ידע אנה די עדנא אנתון זבנין כל־קבל די חזיתון די אזדא מני מלתא׃
\par 9 די הן־חלמא לא תהודענני חדה־היא דתכון ומלה כדבה ושׁחיתה הזמנתון למאמר קדמי עד די עדנא ישׁתנא להן חלמא אמרו לי ואנדע די פשׁרה תהחונני׃
\par 10 ענו כשׂדיא קדם־מלכא ואמרין לא־איתי אנשׁ על־יבשׁתא די מלת מלכא יוכל להחויה כל־קבל די כל־מלך רב ושׁליט מלה כדנה לא שׁאל לכל־חרטם ואשׁף וכשׂדי׃
\par 11 ומלתא די־מלכה שׁאל יקירה ואחרן לא איתי די יחונה קדם מלכא להן אלהין די מדרהון עם־בשׂרא לא איתוהי׃
\par 12 כל־קבל דנה מלכא בנס וקצף שׂגיא ואמר להובדה לכל חכימי בבל׃
\par 13 ודתא נפקת וחכימיא מתקטלין ובעו דניאל וחברוהי להתקטלה׃
\par 14 באדין דניאל התיב עטא וטעם לאריוך רב־טבחיא די מלכא די נפק לקטלה לחכימי בבל׃
\par 15 ענה ואמר לאריוך שׁליטא די־מלכא על־מה דתא מהחצפה מן־קדם מלכא אדין מלתא הודע אריוך לדניאל׃
\par 16 ודניאל על ובעה מן־מלכא די זמן ינתן־לה ופשׁרא להחויה למלכא׃
\par 17 אדין דניאל לביתה אזל ולחנניה מישׁאל ועזריה חברוהי מלתא הודע׃
\par 18 ורחמין למבעא מן־קדם אלה שׁמיא על־רזה דנה די לא יהבדון דניאל וחברוהי עם־שׁאר חכימי בבל׃
\par 19 אדין לדניאל בחזוא די־ליליא רזה גלי אדין דניאל ברך לאלה שׁמיא׃
\par 20 ענה דניאל ואמר להוא שׁמה די־אלהא מברך מן־עלמא ועד־עלמא די חכמתא וגבורתא די לה־היא׃
\par 21 והוא מהשׁנא עדניא וזמניא מהעדה מלכין ומהקים מלכין יהב חכמתא לחכימין ומנדעא לידעי בינה׃
\par 22 הוא גלא עמיקתא ומסתרתא ידע מה בחשׁוכא ונהירא עמה שׁרא׃
\par 23 לך אלה אבהתי מהודא ומשׁבח אנה די חכמתא וגבורתא יהבת לי וכען הודעתני די־בעינא מנך די־מלת מלכא הודעתנא׃
\par 24 כל־קבל דנה דניאל על על־אריוך די מני מלכא להובדה לחכימי בבל אזל וכן אמר־לה לחכימי בבל אל־תהובד העלני קדם מלכא ופשׁרא למלכא אחוא׃
\par 25 אדין אריוך בהתבהלה הנעל לדניאל קדם מלכא וכן אמר־לה די־השׁכחת גבר מן־בני גלותא די יהוד די פשׁרא למלכא יהודע׃
\par 26 ענה מלכא ואמר לדניאל די שׁמה בלטשׁאצר האיתיך כהל להודעתני חלמא די־חזית ופשׁרה׃
\par 27 ענה דניאל קדם מלכא ואמר רזה די־מלכא שׁאל לא חכימין אשׁפין חרטמין גזרין יכלין להחויה למלכא׃
\par 28 ברם איתי אלה בשׁמיא גלא רזין והודע למלכא נבוכדנצר מה די להוא באחרית יומיא חלמך וחזוי ראשׁך על־משׁכבך דנה הוא׃
\par 29 אנתה מלכא רעיונך על־משׁכבך סלקו מה די להוא אחרי דנה וגלא רזיא הודעך מה־די להוא׃
\par 30 ואנה לא בחכמה די־איתי בי מן־כל־חייא רזא דנה גלי לי להן על־דברת די פשׁרא למלכא יהודעון ורעיוני לבבך תנדע׃
\par 31 אנתה מלכא חזה הוית ואלו צלם חד שׂגיא צלמא דכן רב וזיוה יתיר קאם לקבלך ורוה דחיל׃
\par 32 הוא צלמא ראשׁה די־דהב טב חדוהי ודרעוהי די כסף מעוהי וירכתה די נחשׁ׃
\par 33 שׁקוהי די פרזל רגלוהי מנהון די פרזל ומנהון די חסף׃
\par 34 חזה הוית עד די התגזרת אבן די־לא בידין ומחת לצלמא על־רגלוהי די פרזלא וחספא והדקת המון׃
\par 35 באדין דקו כחדה פרזלא חספא נחשׁא כספא ודהבא והוו כעור מן־אדרי־קיט ונשׂא המון רוחא וכל־אתר לא־השׁתכח להון ואבנא די־מחת לצלמא הות לטור רב ומלת כל־ארעא׃
\par 36 דנה חלמא ופשׁרה נאמר קדם־מלכא׃
\par 37 אנתה מלכא מלך מלכיא די אלה שׁמיא מלכותא חסנא ותקפא ויקרא יהב־לך׃
\par 38 ובכל־די דארין בני־אנשׁא חיות ברא ועוף־שׁמיא יהב בידך והשׁלטך בכלהון אנתה הוא ראשׁה די דהבא׃
\par 39 ובתרך תקום מלכו אחרי ארעא מנך ומלכו תליתיא אחרי די נחשׁא די תשׁלט בכל־ארעא׃
\par 40 ומלכו רביעיה תהוא תקיפה כפרזלא כל־קבל די פרזלא מהדק וחשׁל כלא וכפרזלא די־מרעע כל־אלין תדק ותרע׃
\par 41 ודי־חזיתה רגליא ואצבעתא מנהון חסף די־פחר ומנהון פרזל מלכו פליגה תהוה ומן־נצבתא די פרזלא להוא־בה כל־קבל די חזיתה פרזלא מערב בחסף טינא׃
\par 42 ואצבעת רגליא מנהון פרזל ומנהון חסף מן־קצת מלכותא תהוה תקיפה ומנה תהוה תבירה׃
\par 43 די חזית פרזלא מערב בחסף טינא מתערבין להון בזרע אנשׁא ולא־להון דבקין דנה עם־דנה הא־כדי פרזלא לא מתערב עם־חספא׃
\par 44 וביומיהון די מלכיא אנון יקים אלה שׁמיא מלכו די לעלמין לא תתחבל ומלכותה לעם אחרן לא תשׁתבק תדק ותסיף כל־אלין מלכותא והיא תקום לעלמיא׃
\par 45 כל־קבל די־חזית די מטורא אתגזרת אבן די־לא בידין והדקת פרזלא נחשׁא חספא כספא ודהבא אלה רב הודע למלכא מה די להוא אחרי דנה ויציב חלמא ומהימן פשׁרה׃
\par 46 באדין מלכא נבוכדנצר נפל על־אנפוהי ולדניאל סגד ומנחה וניחחין אמר לנסכה לה׃
\par 47 ענה מלכא לדניאל ואמר מן־קשׁט די אלהכון הוא אלה אלהין ומרא מלכין וגלה רזין די יכלת למגלא רזה דנה׃
\par 48 אדין מלכא לדניאל רבי ומתנן רברבן שׂגיאן יהב־לה והשׁלטה על כל־מדינת בבל ורב־סגנין על כל־חכימי בבל׃
\par 49 ודניאל בעא מן־מלכא ומני על עבידתא די מדינת בבל לשׁדרך מישׁך ועבד נגו ודניאל בתרע מלכא׃

\chapter{3}

\par 1 נבוכדנצר מלכא עבד צלם די־דהב רומה אמין שׁתין פתיה אמין שׁת אקימה בבקעת דורא במדינת בבל׃
\par 2 ונבוכדנצר מלכא שׁלח למכנשׁ לאחשׁדרפניא סגניא ופחותא אדרגזריא גדבריא דתבריא תפתיא וכל שׁלטני מדינתא למתא לחנכת צלמא די הקים נבוכדנצר מלכא׃
\par 3 באדין מתכנשׁין אחשׁדרפניא סגניא ופחותא אדרגזריא גדבריא דתבריא תפתיא וכל שׁלטני מדינתא לחנכת צלמא די הקים נבוכדנצר מלכא וקאמין לקבל צלמא די הקים נבוכדנצר׃
\par 4 וכרוזא קרא בחיל לכון אמרין עממיא אמיא ולשׁניא׃
\par 5 בעדנא די־תשׁמעון קל קרנא משׁרוקיתא קיתרוס סבכא פסנתרין סומפניה וכל זני זמרא תפלון ותסגדון לצלם דהבא די הקים נבוכדנצר מלכא׃
\par 6 ומן־די־לא יפל ויסגד בה־שׁעתא יתרמא לגוא־אתון נורא יקדתא׃
\par 7 כל־קבל דנה בה־זמנא כדי שׁמעין כל־עממיא קל קרנא משׁרוקיתא קיתרס שׂבכא פסנטרין וכל זני זמרא נפלין כל־עממיא אמיא ולשׁניא סגדין לצלם דהבא די הקים נבוכדנצר מלכא׃
\par 8 כל־קבל דנה בה־זמנא קרבו גברין כשׂדאין ואכלו קרציהון די יהודיא׃
\par 9 ענו ואמרין לנבוכדנצר מלכא מלכא לעלמין חיי׃
\par 10 אנתה מלכא שׂמת טעם די כל־אנשׁ די־ישׁמע קל קרנא משׁרקיתא קיתרס שׂבכא פסנתרין וסיפניה וכל זני זמרא יפל ויסגד לצלם דהבא׃
\par 11 ומן־די־לא יפל ויסגד יתרמא לגוא־אתון נורא יקדתא׃
\par 12 איתי גברין יהודאין די־מנית יתהון על־עבידת מדינת בבל שׁדרך מישׁך ועבד נגו גבריא אלך לא־שׂמו עליך מלכא טעם לאלהיך לא פלחין ולצלם דהבא די הקימת לא סגדין׃
\par 13 באדין נבוכדנצר ברגז וחמה אמר להיתיה לשׁדרך מישׁך ועבד נגו באדין גבריא אלך היתיו קדם מלכא׃
\par 14 ענה נבכדנצר ואמר להון הצדא שׁדרך מישׁך ועבד נגו לאלהי לא איתיכון פלחין ולצלם דהבא די הקימת לא סגדין׃
\par 15 כען הן איתיכון עתידין די בעדנא די־תשׁמעון קל קרנא משׁרוקיתא קיתרס שׂבכא פסנתרין וסומפניה וכל זני זמרא תפלון ותסגדון לצלמא די־עבדת והן לא תסגדון בה־שׁעתה תתרמון לגוא־אתון נורא יקדתא ומן־הוא אלה די ישׁיזבנכון מן־ידי׃
\par 16 ענו שׁדרך מישׁך ועבד נגו ואמרין למלכא נבוכדנצר לא־חשׁחין אנחנה על־דנה פתגם להתבותך׃
\par 17 הן איתי אלהנא די־אנחנא פלחין יכל לשׁיזבותנא מן־אתון נורא יקדתא ומן־ידך מלכא ישׁיזב׃
\par 18 והן לא ידיע להוא־לך מלכא די לאלהיך לא־איתינא פלחין ולצלם דהבא די הקימת לא נסגד׃
\par 19 באדין נבוכדנצר התמלי חמא וצלם אנפוהי אשׁתנו על־שׁדרך מישׁך ועבד נגו ענה ואמר למזא לאתונא חד־שׁבעה על די חזה למזיה׃
\par 20 ולגברין גברי־חיל די בחילה אמר לכפתה לשׁדרך מישׁך ועבד נגו למרמא לאתון נורא יקדתא׃
\par 21 באדין גבריא אלך כפתו בסרבליהון פטישׁיהון וכרבלתהון ולבשׁיהון ורמיו לגוא־אתון נורא יקדתא׃
\par 22 כל־קבל דנה מן־די מלת מלכא מחצפה ואתונא אזה יתירא גבריא אלך די הסקו לשׁדרך מישׁך ועבד נגו קטל המון שׁביבא די נורא׃
\par 23 וגבריא אלך תלתהון שׁדרך מישׁך ועבד נגו נפלו לגוא־אתון־נורא יקדתא מכפתין׃
\par 24 אדין נבוכדנצר מלכא תוה וקם בהתבהלה ענה ואמר להדברוהי הלא גברין תלתא רמינא לגוא־נורא מכפתין ענין ואמרין למלכא יציבא מלכא׃
\par 25 ענה ואמר הא־אנה חזה גברין ארבעה שׁרין מהלכין בגוא־נורא וחבל לא־איתי בהון ורוה די רביעיא דמה לבר־אלהין׃
\par 26 באדין קרב נבוכדנצר לתרע אתון נורא יקדתא ענה ואמר שׁדרך מישׁך ועבד־נגו עבדוהי די־אלהא עליא פקו ואתו באדין נפקין שׁדרך מישׁך ועבד נגו מן־גוא נורא׃
\par 27 ומתכנשׁין אחשׁדרפניא סגניא ופחותא והדברי מלכא חזין לגבריא אלך די לא־שׁלט נורא בגשׁמהון ושׂער ראשׁהון לא התחרך וסרבליהון לא שׁנו וריח נור לא עדת בהון׃
\par 28 ענה נבוכדנצר ואמר בריך אלההון די־שׁדרך מישׁך ועבד נגו די־שׁלח מלאכה ושׁיזב לעבדוהי די התרחצו עלוהי ומלת מלכא שׁניו ויהבו גשׁמיהון די לא־יפלחון ולא־יסגדון לכל־אלה להן לאלההון׃
\par 29 ומני שׂים טעם די כל־עם אמה ולשׁן די־יאמר שׁלה על אלההון די־שׁדרך מישׁך ועבד נגוא הדמין יתעבד וביתה נולי ישׁתוה כל־קבל די לא איתי אלה אחרן די־יכל להצלה כדנה׃
\par 30 באדין מלכא הצלח לשׁדרך מישׁך ועבד נגו במדינת בבל׃
\par 31 נבוכדנצר מלכא לכל־עממיא אמיא ולשׁניא די־דארין בכל־ארעא שׁלמכון ישׂגא׃
\par 32 אתיא ותמהיא די עבד עמי אלהא עליא שׁפר קדמי להחויה׃
\par 33 אתוהי כמה רברבין ותמהוהי כמה תקיפין מלכותה מלכות עלם ושׁלטנה עם־דר ודר׃

\chapter{4}

\par 1 אנה נבוכדנצר שׁלה הוית בביתי ורענן בהיכלי׃
\par 2 חלם חזית וידחלנני והרהרין על־משׁכבי וחזוי ראשׁי יבהלנני׃
\par 3 ומני שׂים טעם להנעלה קדמי לכל חכימי בבל די־פשׁר חלמא יהודענני׃
\par 4 באדין עללין חרטמיא אשׁפיא כשׂדיא וגזריא וחלמא אמר אנה קדמיהון ופשׁרה לא־מהודעין לי׃
\par 5 ועד אחרין על קדמי דניאל די־שׁמה בלטשׁאצר כשׁם אלהי ודי רוח־אלהין קדישׁין בה וחלמא קדמוהי אמרת׃
\par 6 בלטשׁאצר רב חרטמיא די אנה ידעת די רוח אלהין קדישׁין בך וכל־רז לא־אנס לך חזוי חלמי די־חזית ופשׁרה אמר׃
\par 7 וחזוי ראשׁי על־משׁכבי חזה הוית ואלו אילן בגוא ארעא ורומה שׂגיא׃
\par 8 רבה אילנא ותקף ורומה ימטא לשׁמיא וחזותה לסוף כל־ארעא׃
\par 9 עפיה שׁפיר ואנבה שׂגיא ומזון לכלא־בה תחתוהי תטלל חיות ברא ובענפוהי ידרון צפרי שׁמיא ומנה יתזין כל־בשׂרא׃
\par 10 חזה הוית בחזוי ראשׁי על־משׁכבי ואלו עיר וקדישׁ מן־שׁמיא נחת׃
\par 11 קרא בחיל וכן אמר גדו אילנא וקצצו ענפוהי אתרו עפיה ובדרו אנבה תנד חיותא מן־תחתוהי וצפריא מן־ענפוהי׃
\par 12 ברם עקר שׁרשׁוהי בארעא שׁבקו ובאסור די־פרזל ונחשׁ בדתאא די ברא ובטל שׁמיא יצטבע ועם־חיותא חלקה בעשׂב ארעא׃
\par 13 לבבה מן־אנושׁא ישׁנון ולבב חיוה יתיהב לה ושׁבעה עדנין יחלפון עלוהי׃
\par 14 בגזרת עירין פתגמא ומאמר קדישׁין שׁאלתא עד־דברת די ינדעון חייא די־שׁליט עליא במלכות אנושׁא ולמן־די יצבא יתננה ושׁפל אנשׁים יקים עליה׃
\par 15 דנה חלמא חזית אנה מלכא נבוכדנצר ואנתה בלטשׁאצר פשׁרא אמר כל־קבל די כל־חכימי מלכותי לא־יכלין פשׁרא להודעתני ואנתה כהל די רוח־אלהין קדישׁין בך׃
\par 16 אדין דניאל די־שׁמה בלטשׁאצר אשׁתומם כשׁעה חדה ורעינהי יבהלנה ענה מלכא ואמר בלטשׁאצר חלמא ופשׁרא אל־יבהלך ענה בלטשׁאצר ואמר מראי חלמא לשׂנאיך ופשׁרה לעריך׃
\par 17 אילנא די חזית די רבה ותקף ורומה ימטא לשׁמיא וחזותה לכל־ארעא׃
\par 18 ועפיה שׁפיר ואנבה שׂגיא ומזון לכלא־בה תחתוהי תדור חיות ברא ובענפוהי ישׁכנן צפרי שׁמיא׃
\par 19 אנתה־הוא מלכא די רבית ותקפת ורבותך רבת ומטת לשׁמיא ושׁלטנך לסוף ארעא׃
\par 20 ודי חזה מלכא עיר וקדישׁ נחת מן־שׁמיא ואמר גדו אילנא וחבלוהי ברם עקר שׁרשׁוהי בארעא שׁבקו ובאסור די־פרזל ונחשׁ בדתאא די ברא ובטל שׁמיא יצטבע ועם־חיות ברא חלקה עד די־שׁבעה עדנין יחלפון עלוהי׃
\par 21 דנה פשׁרא מלכא וגזרת עליא היא די מטת על־מראי מלכא׃
\par 22 ולך טרדין מן־אנשׁא ועם־חיות ברא להוה מדרך ועשׂבא כתורין לך יטעמון ומטל שׁמיא לך מצבעין ושׁבעה עדנין יחלפון עליך עד די־תנדע די־שׁליט עליא במלכות אנשׁא ולמן־די יצבא יתננה׃
\par 23 ודי אמרו למשׁבק עקר שׁרשׁוהי די אילנא מלכותך לך קימה מן־די תנדע די שׁלטן שׁמיא׃
\par 24 להן מלכא מלכי ישׁפר עליך וחטיך בצדקה פרק ועויתך במחן ענין הן תהוא ארכה לשׁלותך׃
\par 25 כלא מטא על־נבוכדנצר מלכא׃
\par 26 לקצת ירחין תרי־עשׂר על־היכל מלכותא די בבל מהלך הוה׃
\par 27 ענה מלכא ואמר הלא דא־היא בבל רבתא די־אנה בניתה לבית מלכו בתקף חסני וליקר הדרי׃
\par 28 עוד מלתא בפם מלכא קל מן־שׁמיא נפל לך אמרין נבוכדנצר מלכא מלכותה עדת מנך׃
\par 29 ומן־אנשׁא לך טרדין ועם־חיות ברא מדרך עשׂבא כתורין לך יטעמון ושׁבעה עדנין יחלפון עליך עד די־תנדע די־שׁליט עליא במלכות אנשׁא ולמן־די יצבא יתננה׃
\par 30 בה־שׁעתא מלתא ספת על־נבוכדנצר ומן־אנשׁא טריד ועשׂבא כתורין יאכל ומטל שׁמיא גשׁמה יצטבע עד די שׂערה כנשׁרין רבה וטפרוהי כצפרין׃
\par 31 ולקצת יומיה אנה נבוכדנצר עיני לשׁמיא נטלת ומנדעי עלי יתוב ולעליא ברכת ולחי עלמא שׁבחת והדרת די שׁלטנה שׁלטן עלם ומלכותה עם־דר ודר׃
\par 32 וכל־דארי ארעא כלה חשׁיבין וכמצביה עבד בחיל שׁמיא ודארי ארעא ולא איתי די־ימחא בידה ויאמר לה מה עבדת׃
\par 33 בה־זמנא מנדעי יתוב עלי וליקר מלכותי הדרי וזוי יתוב עלי ולי הדברי ורברבני יבעון ועל־מלכותי התקנת ורבו יתירה הוספת לי׃
\par 34 כען אנה נבוכדנצר משׁבח ומרומם ומהדר למלך שׁמיא די כל־מעבדוהי קשׁט וארחתה דין ודי מהלכין בגוה יכל להשׁפלה׃

\chapter{5}

\par 1 בלשׁאצר מלכא עבד לחם רב לרברבנוהי אלף ולקבל אלפא חמרא שׁתה׃
\par 2 בלשׁאצר אמר בטעם חמרא להיתיה למאני דהבא וכספא די הנפק נבוכדנצר אבוהי מן־היכלא די בירושׁלם וישׁתון בהון מלכא ורברבנוהי שׁגלתה ולחנתה׃
\par 3 באדין היתיו מאני דהבא די הנפקו מן־היכלא די־בית אלהא די בירושׁלם ואשׁתיו בהון מלכא ורברבנוהי שׁגלתה ולחנתה׃
\par 4 אשׁתיו חמרא ושׁבחו לאלהי דהבא וכספא נחשׁא פרזלא אעא ואבנא׃
\par 5 בה־שׁעתה נפקו אצבען די יד־אנשׁ וכתבן לקבל נברשׁתא על־גירא די־כתל היכלא די מלכא ומלכא חזה פס ידה די כתבה׃
\par 6 אדין מלכא זיוהי שׁנוהי ורעינהי יבהלונה וקטרי חרצה משׁתרין וארכבתה דא לדא נקשׁן׃
\par 7 קרא מלכא בחיל להעלה לאשׁפיא כשׂדיא וגזריא ענה מלכא ואמר לחכימי בבל די כל־אנשׁ די־יקרה כתבה דנה ופשׁרה יחונני ארגונא ילבשׁ והמונכא די־דהבא על־צוארה ותלתי במלכותא ישׁלט׃
\par 8 אדין עללין כל חכימי מלכא ולא־כהלין כתבא למקרא ופשׁרא להודעה למלכא׃
\par 9 אדין מלכא בלשׁאצר שׂגיא מתבהל וזיוהי שׁנין עלוהי ורברבנוהי משׁתבשׁין׃
\par 10 מלכתא לקבל מלי מלכא ורברבנוהי לבית משׁתיא עללת ענת מלכתא ואמרת מלכא לעלמין חיי אל־יבהלוך רעיונך וזיויך אל־ישׁתנו׃
\par 11 איתי גבר במלכותך די רוח אלהין קדישׁין בה וביומי אבוך נהירו ושׂכלתנו וחכמה כחכמת־אלהין השׁתכחת בה ומלכא נבכדנצר אבוך רב חרטמין אשׁפין כשׂדאין גזרין הקימה אבוך מלכא׃
\par 12 כל־קבל די רוח יתירה ומנדע ושׂכלתנו מפשׁר חלמין ואחוית אחידן ומשׁרא קטרין השׁתכחת בה בדניאל די־מלכא שׂם־שׁמה בלטשׁאצר כען דניאל יתקרי ופשׁרה יהחוה׃
\par 13 באדין דניאל העל קדם מלכא ענה מלכא ואמר לדניאל אנתה־הוא דניאל די־מן־בני גלותא די יהוד די היתי מלכא אבי מן־יהוד׃
\par 14 ושׁמעת עליך די רוח אלהין בך ונהירו ושׂכלתנו וחכמה יתירה השׁתכחת בך׃
\par 15 וכען העלו קדמי חכימיא אשׁפיא די־כתבה דנה יקרון ופשׁרה להודעתני ולא־כהלין פשׁר־מלתא להחויה׃
\par 16 ואנה שׁמעת עליך די־תוכל פשׁרין למפשׁר וקטרין למשׁרא כען הן תוכל כתבא למקרא ופשׁרה להודעתני ארגונא תלבשׁ והמונכא די־דהבא על־צוארך ותלתא במלכותא תשׁלט׃
\par 17 באדין ענה דניאל ואמר קדם מלכא מתנתך לך להוין ונבזביתך לאחרן הב ברם כתבא אקרא למלכא ופשׁרא אהודענה׃
\par 18 אנתה מלכא אלהא עליא מלכותא ורבותא ויקרא והדרה יהב לנבכדנצר אבוך׃
\par 19 ומן־רבותא די יהב־לה כל עממיא אמיא ולשׁניא הוו זאעין ודחלין מן־קדמוהי די־הוה צבא הוא קטל ודי־הוה צבא הוה מחא ודי־הוה צבא הוה מרים ודי־הוה צבא הוה משׁפיל׃
\par 20 וכדי רם לבבה ורוחה תקפת להזדה הנחת מן־כרסא מלכותה ויקרה העדיו מנה׃
\par 21 ומן־בני אנשׁא טריד ולבבה עם־חיותא שׁוי ועם־ערדיא מדורה עשׂבא כתורין יטעמונה ומטל שׁמיא גשׁמה יצטבע עד די־ידע די־שׁליט אלהא עליא במלכות אנשׁא ולמן־די יצבה יהקים עליה׃
\par 22 ואנתה ברה בלשׁאצר לא השׁפלת לבבך כל־קבל די כל־דנה ידעת׃
\par 23 ועל מרא־שׁמיא התרוממת ולמאניא די־ביתה היתיו קדמיך ואנתה ורברבניך שׁגלתך ולחנתך חמרא שׁתין בהון ולאלהי כספא־ודהבא נחשׁא פרזלא אעא ואבנא די לא־חזין ולא־שׁמעין ולא ידעין שׁבחת ולאלהא די־נשׁמתך בידה וכל־ארחתך לה לא הדרת׃
\par 24 באדין מן־קדמוהי שׁליח פסא די־ידא וכתבא דנה רשׁים׃
\par 25 ודנה כתבא די רשׁים מנא מנא תקל ופרסין׃
\par 26 דנה פשׁר־מלתא מנא מנה־אלהא מלכותך והשׁלמה׃
\par 27 תקל תקילתה במאזניא והשׁתכחת חסיר׃
\par 28 פרס פריסת מלכותך ויהיבת למדי ופרס׃
\par 29 באדין אמר בלשׁאצר והלבישׁו לדניאל ארגונא והמונכא די־דהבא על־צוארה והכרזו עלוהי די־להוא שׁליט תלתא במלכותא׃
\par 30 בה בליליא קטיל בלאשׁצר מלכא כשׂדיא׃

\chapter{6}

\par 1 ודריושׁ מדיא קבל מלכותא כבר שׁנין שׁתין ותרתין׃
\par 2 שׁפר קדם דריושׁ והקים על־מלכותא לאחשׁדרפניא מאה ועשׂרין די להון בכל־מלכותא׃
\par 3 ועלא מנהון סרכין תלתא די דניאל חד־מנהון די־להון אחשׁדרפניא אלין יהבין להון טעמא ומלכא לא־להוא נזק׃
\par 4 אדין דניאל דנה הוא מתנצח על־סרכיא ואחשׁדרפניא כל־קבל די רוח יתירא בה ומלכא עשׁית להקמותה על־כל־מלכותא׃
\par 5 אדין סרכיא ואחשׁדרפניא הוו בעין עלה להשׁכחה לדניאל מצד מלכותא וכל־עלה ושׁחיתה לא־יכלין להשׁכחה כל־קבל די־מהימן הוא וכל־שׁלו ושׁחיתה לא השׁתכחת עלוהי׃
\par 6 אדין גבריא אלך אמרין די לא נהשׁכח לדניאל דנה כל־עלא להן השׁכחנה עלוהי בדת אלהה׃
\par 7 אדין סרכיא ואחשׁדרפניא אלן הרגשׁו על־מלכא וכן אמרין לה דריושׁ מלכא לעלמין חיי׃
\par 8 אתיעטו כל סרכי מלכותא סגניא ואחשׁדרפניא הדבריא ופחותא לקימה קים מלכא ולתקפה אסר די כל־די־יבעה בעו מן־כל־אלה ואנשׁ עד־יומין תלתין להן מנך מלכא יתרמא לגב אריותא׃
\par 9 כען מלכא תקים אסרא ותרשׁם כתבא די לא להשׁניה כדת־מדי ופרס די־לא תעדא׃
\par 10 כל־קבל דנה מלכא דריושׁ רשׁם כתבא ואסרא׃
\par 11 ודניאל כדי ידע די־רשׁים כתבא על לביתה וכוין פתיחן לה בעליתה נגד ירושׁלם וזמנין תלתה ביומא הוא ברך על־ברכוהי ומצלא ומודא קדם אלהה כל־קבל די־הוא עבד מן־קדמת דנה׃
\par 12 אדין גבריא אלך הרגשׁו והשׁכחו לדניאל בעא ומתחנן קדם אלהה׃
\par 13 באדין קריבו ואמרין קדם־מלכא על־אסר מלכא הלא אסר רשׁמת די כל־אנשׁ די־יבעה מן־כל־אלה ואנשׁ עד־יומין תלתין להן מנך מלכא יתרמא לגוב אריותא ענה מלכא ואמר יציבא מלתא כדת־מדי ופרס די־לא תעדא׃
\par 14 באדין ענו ואמרין קדם מלכא די דניאל די מן־בני גלותא די יהוד לא־שׂם עליך מלכא טעם ועל־אסרא די רשׁמת וזמנין תלתה ביומא בעא בעותה׃
\par 15 אדין מלכא כדי מלתא שׁמע שׂגיא באשׁ עלוהי ועל דניאל שׂם בל לשׁיזבותה ועד מעלי שׁמשׁא הוא משׁתדר להצלותה׃
\par 16 באדין גבריא אלך הרגשׁו על־מלכא ואמרין למלכא דע מלכא די־דת למדי ופרס די־כל־אסר וקים די־מלכא יהקים לא להשׁניה׃
\par 17 באדין מלכא אמר והיתיו לדניאל ורמו לגבא די אריותא ענה מלכא ואמר לדניאל אלהך די אנתה פלח־לה בתדירא הוא ישׁיזבנך׃
\par 18 והיתית אבן חדה ושׂמת על־פם גבא וחתמה מלכא בעזקתה ובעזקת רברבנוהי די לא־תשׁנא צבו בדניאל׃
\par 19 אדין אזל מלכא להיכלה ובת טות ודחון לא־הנעל קדמוהי ושׁנתה נדת עלוהי׃
\par 20 באדין מלכא בשׁפרפרא יקום בנגהא ובהתבהלה לגבא די־אריותא אזל׃
\par 21 וכמקרבה לגבא לדניאל בקל עציב זעק ענה מלכא ואמר לדניאל דניאל עבד אלהא חיא אלהך די אנתה פלח־לה בתדירא היכל לשׁיזבותך מן־אריותא׃
\par 22 אדין דניאל עם־מלכא מלל מלכא לעלמין חיי׃
\par 23 אלהי שׁלח מלאכה וסגר פם אריותא ולא חבלוני כל־קבל די קדמוהי זכו השׁתכחת לי ואף קדמיך מלכא חבולה לא עבדת׃
\par 24 באדין מלכא שׂגיא טאב עלוהי ולדניאל אמר להנסקה מן־גבא והסק דניאל מן־גבא וכל־חבל לא־השׁתכח בה די הימן באלהה׃
\par 25 ואמר מלכא והיתיו גבריא אלך די־אכלו קרצוהי די דניאל ולגב אריותא רמו אנון בניהון ונשׁיהון ולא־מטו לארעית גבא עד די־שׁלטו בהון אריותא וכל־גרמיהון הדקו׃
\par 26 באדין דריושׁ מלכא כתב לכל־עממיא אמיא ולשׁניא די־דארין בכל־ארעא שׁלמכון ישׂגא׃
\par 27 מן־קדמי שׂים טעם די בכל־שׁלטן מלכותי להון זאעין ודחלין מן־קדם אלהה די־דניאל די־הוא אלהא חיא וקים לעלמין ומלכותה די־לא תתחבל ושׁלטנה עד־סופא׃
\par 28 משׁיזב ומצל ועבד אתין ותמהין בשׁמיא ובארעא די שׁיזיב לדניאל מן־יד אריותא׃
\par 29 ודניאל דנה הצלח במלכות דריושׁ ובמלכות כורשׁ פרסיא׃

\chapter{7}

\par 1 בשׁנת חדה לבלאשׁצר מלך בבל דניאל חלם חזה וחזוי ראשׁה על־משׁכבה באדין חלמא כתב ראשׁ מלין אמר׃
\par 2 ענה דניאל ואמר חזה הוית בחזוי עם־ליליא וארו ארבע רוחי שׁמיא מגיחן לימא רבא׃
\par 3 וארבע חיון רברבן סלקן מן־ימא שׁנין דא מן־דא׃
\par 4 קדמיתא כאריה וגפין די־נשׁר לה חזה הוית עד די־מריטו גפיה ונטילת מן־ארעא ועל־רגלין כאנשׁ הקימת ולבב אנשׁ יהיב לה׃
\par 5 וארו חיוה אחרי תנינה דמיה לדב ולשׂטר־חד הקמת ותלת עלעין בפמה בין שׁניה וכן אמרין לה קומי אכלי בשׂר שׂגיא׃
\par 6 באתר דנה חזה הוית וארו אחרי כנמר ולה גפין ארבע די־עוף על־גביה וארבעה ראשׁין לחיותא ושׁלטן יהיב לה׃
\par 7 באתר דנה חזה הוית בחזוי ליליא וארו חיוה רביעיה דחילה ואימתני ותקיפא יתירא ושׁנין די־פרזל לה רברבן אכלה ומדקה ושׁארא ברגליה רפסה והיא משׁניה מן־כל־חיותא די קדמיה וקרנין עשׂר לה׃
\par 8 משׂתכל הוית בקרניא ואלו קרן אחרי זעירה סלקת ביניהון ותלת מן־קרניא קדמיתא אתעקרו מן־קדמיה ואלו עינין כעיני אנשׁא בקרנא־דא ופם ממלל רברבן׃
\par 9 חזה הוית עד די כרסון רמיו ועתיק יומין יתב לבושׁה כתלג חור ושׂער ראשׁה כעמר נקא כרסיה שׁביבין די־נור גלגלוהי נור דלק׃
\par 10 נהר די־נור נגד ונפק מן־קדמוהי אלף אלפים ישׁמשׁונה ורבו רבון קדמוהי יקומון דינא יתב וספרין פתיחו׃
\par 11 חזה הוית באדין מן־קל מליא רברבתא די קרנא ממללה חזה הוית עד די קטילת חיותא והובד גשׁמה ויהיבת ליקדת אשׁא׃
\par 12 ושׁאר חיותא העדיו שׁלטנהון וארכה בחיין יהיבת להון עד־זמן ועדן׃
\par 13 חזה הוית בחזוי ליליא וארו עם־ענני שׁמיא כבר אנשׁ אתה הוה ועד־עתיק יומיא מטה וקדמוהי הקרבוהי׃
\par 14 ולה יהיב שׁלטן ויקר ומלכו וכל עממיא אמיא ולשׁניא לה יפלחון שׁלטנה שׁלטן עלם די־לא יעדה ומלכותה די־לא תתחבל׃
\par 15 אתכרית רוחי אנה דניאל בגוא נדנה וחזוי ראשׁי יבהלנני׃
\par 16 קרבת על־חד מן־קאמיא ויציבא אבעא־מנה על־כל־דנה ואמר־לי ופשׁר מליא יהודענני׃
\par 17 אלין חיותא רברבתא די אנין ארבע ארבעה מלכין יקומון מן־ארעא׃
\par 18 ויקבלון מלכותא קדישׁי עליונין ויחסנון מלכותא עד־עלמא ועד עלם עלמיא׃
\par 19 אדין צבית ליצבא על־חיותא רביעיתא די־הות שׁניה מן־כלהון דחילה יתירה שׁניה די־פרזל וטפריה די־נחשׁ אכלה מדקה ושׁארא ברגליה רפסה׃
\par 20 ועל־קרניא עשׂר די בראשׁה ואחרי די סלקת ונפלו מן־קדמיה תלת וקרנא דכן ועינין לה ופם ממלל רברבן וחזוה רב מן־חברתה׃
\par 21 חזה הוית וקרנא דכן עבדה קרב עם־קדישׁין ויכלה להון׃
\par 22 עד די־אתה עתיק יומיא ודינא יהב לקדישׁי עליונין וזמנא מטה ומלכותא החסנו קדישׁין׃
\par 23 כן אמר חיותא רביעיתא מלכו רביעיא תהוא בארעא די תשׁנא מן־כל־מלכותא ותאכל כל־ארעא ותדושׁנה ותדקנה׃
\par 24 וקרניא עשׂר מנה מלכותה עשׂרה מלכין יקמון ואחרן יקום אחריהון והוא ישׁנא מן־קדמיא ותלתה מלכין יהשׁפל׃
\par 25 ומלין לצד עליא ימלל ולקדישׁי עליונין יבלא ויסבר להשׁניה זמנין ודת ויתיהבון בידה עד־עדן ועדנין ופלג עדן׃
\par 26 ודינא יתב ושׁלטנה יהעדון להשׁמדה ולהובדה עד־סופא׃
\par 27 ומלכותה ושׁלטנא ורבותא די מלכות תחות כל־שׁמיא יהיבת לעם קדישׁי עליונין מלכותה מלכות עלם וכל שׁלטניא לה יפלחון וישׁתמעון׃
\par 28 עד־כה סופא די־מלתא אנה דניאל שׂגיא רעיוני יבהלנני וזיוי ישׁתנון עלי ומלתא בלבי נטרת׃

\chapter{8}

\par 1 בשׁנת שׁלושׁ למלכות בלאשׁצר המלך חזון נראה אלי אני דניאל אחרי הנראה אלי בתחלה׃
\par 2 ואראה בחזון ויהי בראתי ואני בשׁושׁן הבירה אשׁר בעילם המדינה ואראה בחזון ואני הייתי על־אובל אולי׃
\par 3 ואשׂא עיני ואראה והנה איל אחד עמד לפני האבל ולו קרנים והקרנים גבהות והאחת גבהה מן־השׁנית והגבהה עלה באחרנה׃
\par 4 ראיתי את־האיל מנגח ימה וצפונה ונגבה וכל־חיות לא־יעמדו לפניו ואין מציל מידו ועשׂה כרצנו והגדיל׃
\par 5 ואני הייתי מבין והנה צפיר־העזים בא מן־המערב על־פני כל־הארץ ואין נוגע בארץ והצפיר קרן חזות בין עיניו׃
\par 6 ויבא עד־האיל בעל הקרנים אשׁר ראיתי עמד לפני האבל וירץ אליו בחמת כחו׃
\par 7 וראיתיו מגיע אצל האיל ויתמרמר אליו ויך את־האיל וישׁבר את־שׁתי קרניו ולא־היה כח באיל לעמד לפניו וישׁליכהו ארצה וירמסהו ולא־היה מציל לאיל מידו׃
\par 8 וצפיר העזים הגדיל עד־מאד וכעצמו נשׁברה הקרן הגדולה ותעלנה חזות ארבע תחתיה לארבע רוחות השׁמים׃
\par 9 ומן־האחת מהם יצא קרן־אחת מצעירה ותגדל־יתר אל־הנגב ואל־המזרח ואל־הצבי׃
\par 10 ותגדל עד־צבא השׁמים ותפל ארצה מן־הצבא ומן־הכוכבים ותרמסם׃
\par 11 ועד שׂר־הצבא הגדיל וממנו הרים התמיד והשׁלך מכון מקדשׁו׃
\par 12 וצבא תנתן על־התמיד בפשׁע ותשׁלך אמת ארצה ועשׂתה והצליחה׃
\par 13 ואשׁמעה אחד־קדושׁ מדבר ויאמר אחד קדושׁ לפלמוני המדבר עד־מתי החזון התמיד והפשׁע שׁמם תת וקדשׁ וצבא מרמס׃
\par 14 ויאמר אלי עד ערב בקר אלפים ושׁלשׁ מאות ונצדק קדשׁ׃
\par 15 ויהי בראתי אני דניאל את־החזון ואבקשׁה בינה והנה עמד לנגדי כמראה־גבר׃
\par 16 ואשׁמע קול־אדם בין אולי ויקרא ויאמר גבריאל הבן להלז את־המראה׃
\par 17 ויבא אצל עמדי ובבאו נבעתי ואפלה על־פני ויאמר אלי הבן בן־אדם כי לעת־קץ החזון׃
\par 18 ובדברו עמי נרדמתי על־פני ארצה ויגע־בי ויעמידני על־עמדי׃
\par 19 ויאמר הנני מודיעך את אשׁר־יהיה באחרית הזעם כי למועד קץ׃
\par 20 האיל אשׁר־ראית בעל הקרנים מלכי מדי ופרס׃
\par 21 והצפיר השׂעיר מלך יון והקרן הגדולה אשׁר בין־עיניו הוא המלך הראשׁון׃
\par 22 והנשׁברת ותעמדנה ארבע תחתיה ארבע מלכיות מגוי יעמדנה ולא בכחו׃
\par 23 ובאחרית מלכותם כהתם הפשׁעים יעמד מלך עז־פנים ומבין חידות׃
\par 24 ועצם כחו ולא בכחו ונפלאות ישׁחית והצליח ועשׂה והשׁחית עצומים ועם־קדשׁים׃
\par 25 ועל־שׂכלו והצליח מרמה בידו ובלבבו יגדיל ובשׁלוה ישׁחית רבים ועל־שׂר־שׂרים יעמד ובאפס יד ישׁבר׃
\par 26 ומראה הערב והבקר אשׁר נאמר אמת הוא ואתה סתם החזון כי לימים רבים׃
\par 27 ואני דניאל נהייתי ונחליתי ימים ואקום ואעשׂה את־מלאכת המלך ואשׁתומם על־המראה ואין מבין׃

\chapter{9}

\par 1 בשׁנת אחת לדריושׁ בן־אחשׁורושׁ מזרע מדי אשׁר המלך על מלכות כשׂדים׃
\par 2 בשׁנת אחת למלכו אני דניאל בינתי בספרים מספר השׁנים אשׁר היה דבר־יהוה אל־ירמיה הנביא למלאות לחרבות ירושׁלם שׁבעים שׁנה׃
\par 3 ואתנה את־פני אל־אדני האלהים לבקשׁ תפלה ותחנונים בצום ושׂק ואפר׃
\par 4 ואתפללה ליהוה אלהי ואתודה ואמרה אנא אדני האל הגדול והנורא שׁמר הברית והחסד לאהביו ולשׁמרי מצותיו׃
\par 5 חטאנו ועוינו והרשׁענו ומרדנו וסור ממצותך וממשׁפטיך׃
\par 6 ולא שׁמענו אל־עבדיך הנביאים אשׁר דברו בשׁמך אל־מלכינו שׂרינו ואבתינו ואל כל־עם הארץ׃
\par 7 לך אדני הצדקה ולנו בשׁת הפנים כיום הזה לאישׁ יהודה וליושׁבי ירושׁלם ולכל־ישׂראל הקרבים והרחקים בכל־הארצות אשׁר הדחתם שׁם במעלם אשׁר מעלו־בך׃
\par 8 יהוה לנו בשׁת הפנים למלכינו לשׂרינו ולאבתינו אשׁר חטאנו לך׃
\par 9 לאדני אלהינו הרחמים והסלחות כי מרדנו בו׃
\par 10 ולא שׁמענו בקול יהוה אלהינו ללכת בתורתיו אשׁר נתן לפנינו ביד עבדיו הנביאים׃
\par 11 וכל־ישׂראל עברו את־תורתך וסור לבלתי שׁמוע בקלך ותתך עלינו האלה והשׁבעה אשׁר כתובה בתורת משׁה עבד־האלהים כי חטאנו לו׃
\par 12 ויקם את־דבריו אשׁר־דבר עלינו ועל שׁפטינו אשׁר שׁפטונו להביא עלינו רעה גדלה אשׁר לא־נעשׂתה תחת כל־השׁמים כאשׁר נעשׂתה בירושׁלם׃
\par 13 כאשׁר כתוב בתורת משׁה את כל־הרעה הזאת באה עלינו ולא־חלינו את־פני יהוה אלהינו לשׁוב מעוננו ולהשׂכיל באמתך׃
\par 14 וישׁקד יהוה על־הרעה ויביאה עלינו כי־צדיק יהוה אלהינו על־כל־מעשׂיו אשׁר עשׂה ולא שׁמענו בקלו׃
\par 15 ועתה אדני אלהינו אשׁר הוצאת את־עמך מארץ מצרים ביד חזקה ותעשׂ־לך שׁם כיום הזה חטאנו רשׁענו׃
\par 16 אדני ככל־צדקתך ישׁב־נא אפך וחמתך מעירך ירושׁלם הר־קדשׁך כי בחטאינו ובעונות אבתינו ירושׁלם ועמך לחרפה לכל־סביבתינו׃
\par 17 ועתה שׁמע אלהינו אל־תפלת עבדך ואל־תחנוניו והאר פניך על־מקדשׁך השׁמם למען אדני׃
\par 18 הטה אלהי אזנך ושׁמע פקחה עיניך וראה שׁממתינו והעיר אשׁר־נקרא שׁמך עליה כי לא על־צדקתינו אנחנו מפילים תחנונינו לפניך כי על־רחמיך הרבים׃
\par 19 אדני שׁמעה אדני סלחה אדני הקשׁיבה ועשׂה אל־תאחר למענך אלהי כי־שׁמך נקרא על־עירך ועל־עמך׃
\par 20 ועוד אני מדבר ומתפלל ומתודה חטאתי וחטאת עמי ישׂראל ומפיל תחנתי לפני יהוה אלהי על הר־קדשׁ אלהי׃
\par 21 ועוד אני מדבר בתפלה והאישׁ גבריאל אשׁר ראיתי בחזון בתחלה מעף ביעף נגע אלי כעת מנחת־ערב׃
\par 22 ויבן וידבר עמי ויאמר דניאל עתה יצאתי להשׂכילך בינה׃
\par 23 בתחלת תחנוניך יצא דבר ואני באתי להגיד כי חמודות אתה ובין בדבר והבן במראה׃
\par 24 שׁבעים שׁבעים נחתך על־עמך ועל־עיר קדשׁך לכלא הפשׁע ולחתם חטאות ולכפר עון ולהביא צדק עלמים ולחתם חזון ונביא ולמשׁח קדשׁ קדשׁים׃
\par 25 ותדע ותשׂכל מן־מצא דבר להשׁיב ולבנות ירושׁלם עד־משׁיח נגיד שׁבעים שׁבעה ושׁבעים שׁשׁים ושׁנים תשׁוב ונבנתה רחוב וחרוץ ובצוק העתים׃
\par 26 ואחרי השׁבעים שׁשׁים ושׁנים יכרת משׁיח ואין לו והעיר והקדשׁ ישׁחית עם נגיד הבא וקצו בשׁטף ועד קץ מלחמה נחרצת שׁממות׃
\par 27 והגביר ברית לרבים שׁבוע אחד וחצי השׁבוע ישׁבית זבח ומנחה ועל כנף שׁקוצים משׁמם ועד־כלה ונחרצה תתך על־שׁמם׃

\chapter{10}

\par 1 בשׁנת שׁלושׁ לכורשׁ מלך פרס דבר נגלה לדניאל אשׁר־נקרא שׁמו בלטשׁאצר ואמת הדבר וצבא גדול ובין את־הדבר ובינה לו במראה׃
\par 2 בימים ההם אני דניאל הייתי מתאבל שׁלשׁה שׁבעים ימים׃
\par 3 לחם חמדות לא אכלתי ובשׂר ויין לא־בא אל־פי וסוך לא־סכתי עד־מלאת שׁלשׁת שׁבעים ימים׃
\par 4 וביום עשׂרים וארבעה לחדשׁ הראשׁון ואני הייתי על יד הנהר הגדול הוא חדקל׃
\par 5 ואשׂא את־עיני וארא והנה אישׁ־אחד לבושׁ בדים ומתניו חגרים בכתם אופז׃
\par 6 וגויתו כתרשׁישׁ ופניו כמראה ברק ועיניו כלפידי אשׁ וזרעתיו ומרגלתיו כעין נחשׁת קלל וקול דבריו כקול המון׃
\par 7 וראיתי אני דניאל לבדי את־המראה והאנשׁים אשׁר היו עמי לא ראו את־המראה אבל חרדה גדלה נפלה עליהם ויברחו בהחבא׃
\par 8 ואני נשׁארתי לבדי ואראה את־המראה הגדלה הזאת ולא נשׁאר־בי כח והודי נהפך עלי למשׁחית ולא עצרתי כח׃
\par 9 ואשׁמע את־קול דבריו וכשׁמעי את־קול דבריו ואני הייתי נרדם על־פני ופני ארצה׃
\par 10 והנה־יד נגעה בי ותניעני על־ברכי וכפות ידי׃
\par 11 ויאמר אלי דניאל אישׁ־חמדות הבן בדברים אשׁר אנכי דבר אליך ועמד על־עמדך כי עתה שׁלחתי אליך ובדברו עמי את־הדבר הזה עמדתי מרעיד׃
\par 12 ויאמר אלי אל־תירא דניאל כי מן־היום הראשׁון אשׁר נתת את־לבך להבין ולהתענות לפני אלהיך נשׁמעו דבריך ואני־באתי בדבריך׃
\par 13 ושׂר מלכות פרס עמד לנגדי עשׂרים ואחד יום והנה מיכאל אחד השׂרים הראשׁנים בא לעזרני ואני נותרתי שׁם אצל מלכי פרס׃
\par 14 ובאתי להבינך את אשׁר־יקרה לעמך באחרית הימים כי־עוד חזון לימים׃
\par 15 ובדברו עמי כדברים האלה נתתי פני ארצה ונאלמתי׃
\par 16 והנה כדמות בני אדם נגע על־שׂפתי ואפתח־פי ואדברה ואמרה אל־העמד לנגדי אדני במראה נהפכו צירי עלי ולא עצרתי כח׃
\par 17 והיך יוכל עבד אדני זה לדבר עם־אדני זה ואני מעתה לא־יעמד־בי כח ונשׁמה לא נשׁארה־בי׃
\par 18 ויסף ויגע־בי כמראה אדם ויחזקני׃
\par 19 ויאמר אל־תירא אישׁ־חמדות שׁלום לך חזק וחזק וכדברו עמי התחזקתי ואמרה ידבר אדני כי חזקתני׃
\par 20 ויאמר הידעת למה־באתי אליך ועתה אשׁוב להלחם עם־שׂר פרס ואני יוצא והנה שׂר־יון בא׃
\par 21 אבל אגיד לך את־הרשׁום בכתב אמת ואין אחד מתחזק עמי על־אלה כי אם־מיכאל שׂרכם׃

\chapter{11}

\par 1 ואני בשׁנת אחת לדריושׁ המדי עמדי למחזיק ולמעוז לו׃
\par 2 ועתה אמת אגיד לך הנה־עוד שׁלשׁה מלכים עמדים לפרס והרביעי יעשׁיר עשׁר־גדול מכל וכחזקתו בעשׁרו יעיר הכל את מלכות יון׃
\par 3 ועמד מלך גבור ומשׁל ממשׁל רב ועשׂה כרצונו׃
\par 4 וכעמדו תשׁבר מלכותו ותחץ לארבע רוחות השׁמים ולא לאחריתו ולא כמשׁלו אשׁר משׁל כי תנתשׁ מלכותו ולאחרים מלבד־אלה׃
\par 5 ויחזק מלך־הנגב ומן־שׂריו ויחזק עליו ומשׁל ממשׁל רב ממשׁלתו׃
\par 6 ולקץ שׁנים יתחברו ובת מלך־הנגב תבוא אל־מלך הצפון לעשׂות מישׁרים ולא־תעצר כוח הזרוע ולא יעמד וזרעו ותנתן היא ומביאיה והילדה ומחזקה בעתים׃
\par 7 ועמד מנצר שׁרשׁיה כנו ויבא אל־החיל ויבא במעוז מלך הצפון ועשׂה בהם והחזיק׃
\par 8 וגם אלהיהם עם־נסכיהם עם־כלי חמדתם כסף וזהב בשׁבי יבא מצרים והוא שׁנים יעמד ממלך הצפון׃
\par 9 ובא במלכות מלך הנגב ושׁב אל־אדמתו׃
\par 10 ובנו יתגרו ואספו המון חילים רבים ובא בוא ושׁטף ועבר וישׁב ויתגרו עד־מעזה׃
\par 11 ויתמרמר מלך הנגב ויצא ונלחם עמו עם־מלך הצפון והעמיד המון רב ונתן ההמון בידו׃
\par 12 ונשׂא ההמון ירום לבבו והפיל רבאות ולא יעוז׃
\par 13 ושׁב מלך הצפון והעמיד המון רב מן־הראשׁון ולקץ העתים שׁנים יבוא בוא בחיל גדול וברכושׁ רב׃
\par 14 ובעתים ההם רבים יעמדו על־מלך הנגב ובני פריצי עמך ינשׂאו להעמיד חזון ונכשׁלו׃
\par 15 ויבא מלך הצפון וישׁפך סוללה ולכד עיר מבצרות וזרעות הנגב לא יעמדו ועם מבחריו ואין כח לעמד׃
\par 16 ויעשׂ הבא אליו כרצונו ואין עומד לפניו ויעמד בארץ־הצבי וכלה בידו׃
\par 17 וישׂם פניו לבוא בתקף כל־מלכותו וישׁרים עמו ועשׂה ובת הנשׁים יתן־לו להשׁחיתה ולא תעמד ולא־לו תהיה׃
\par 18 וישׁב פניו לאיים ולכד רבים והשׁבית קצין חרפתו לו בלתי חרפתו ישׁיב לו׃
\par 19 וישׁב פניו למעוזי ארצו ונכשׁל ונפל ולא ימצא׃
\par 20 ועמד על־כנו מעביר נוגשׂ הדר מלכות ובימים אחדים ישׁבר ולא באפים ולא במלחמה׃
\par 21 ועמד על־כנו נבזה ולא־נתנו עליו הוד מלכות ובא בשׁלוה והחזיק מלכות בחלקלקות׃
\par 22 וזרעות השׁטף ישׁטפו מלפניו וישׁברו וגם נגיד ברית׃
\par 23 ומן־התחברות אליו יעשׂה מרמה ועלה ועצם במעט־גוי׃
\par 24 בשׁלוה ובמשׁמני מדינה יבוא ועשׂה אשׁר לא־עשׂו אבתיו ואבות אבתיו בזה ושׁלל ורכושׁ להם יבזור ועל מבצרים יחשׁב מחשׁבתיו ועד־עת׃
\par 25 ויער כחו ולבבו על־מלך הנגב בחיל גדול ומלך הנגב יתגרה למלחמה בחיל־גדול ועצום עד־מאד ולא יעמד כי־יחשׁבו עליו מחשׁבות׃
\par 26 ואכלי פת־בגו ישׁברוהו וחילו ישׁטוף ונפלו חללים רבים׃
\par 27 ושׁניהם המלכים לבבם למרע ועל־שׁלחן אחד כזב ידברו ולא תצלח כי־עוד קץ למועד׃
\par 28 וישׁב ארצו ברכושׁ גדול ולבבו על־ברית קדשׁ ועשׂה ושׁב לארצו׃
\par 29 למועד ישׁוב ובא בנגב ולא־תהיה כראשׁנה וכאחרנה׃
\par 30 ובאו בו ציים כתים ונכאה ושׁב וזעם על־ברית־קודשׁ ועשׂה ושׁב ויבן על־עזבי ברית קדשׁ׃
\par 31 וזרעים ממנו יעמדו וחללו המקדשׁ המעוז והסירו התמיד ונתנו השׁקוץ משׁומם׃
\par 32 ומרשׁיעי ברית יחניף בחלקות ועם ידעי אלהיו יחזקו ועשׂו׃
\par 33 ומשׂכילי עם יבינו לרבים ונכשׁלו בחרב ובלהבה בשׁבי ובבזה ימים׃
\par 34 ובהכשׁלם יעזרו עזר מעט ונלוו עליהם רבים בחלקלקות׃
\par 35 ומן־המשׂכילים יכשׁלו לצרוף בהם ולברר וללבן עד־עת קץ כי־עוד למועד׃
\par 36 ועשׂה כרצונו המלך ויתרומם ויתגדל על־כל־אל ועל אל אלים ידבר נפלאות והצליח עד־כלה זעם כי נחרצה נעשׂתה׃
\par 37 ועל־אלהי אבתיו לא יבין ועל־חמדת נשׁים ועל־כל־אלוה לא יבין כי על־כל יתגדל׃
\par 38 ולאלה מעזים על־כנו יכבד ולאלוה אשׁר לא־ידעהו אבתיו יכבד בזהב ובכסף ובאבן יקרה ובחמדות׃
\par 39 ועשׂה למבצרי מעזים עם־אלוה נכר אשׁר הכיר ירבה כבוד והמשׁילם ברבים ואדמה יחלק במחיר׃
\par 40 ובעת קץ יתנגח עמו מלך הנגב וישׂתער עליו מלך הצפון ברכב ובפרשׁים ובאניות רבות ובא בארצות ושׁטף ועבר׃
\par 41 ובא בארץ הצבי ורבות יכשׁלו ואלה ימלטו מידו אדום ומואב וראשׁית בני עמון׃
\par 42 וישׁלח ידו בארצות וארץ מצרים לא תהיה לפליטה׃
\par 43 ומשׁל במכמני הזהב והכסף ובכל חמדות מצרים ולבים וכשׁים במצעדיו׃
\par 44 ושׁמעות יבהלהו ממזרח ומצפון ויצא בחמא גדלה להשׁמיד ולהחרים רבים׃
\par 45 ויטע אהלי אפדנו בין ימים להר־צבי־קדשׁ ובא עד־קצו ואין עוזר לו׃

\chapter{12}

\par 1 ובעת ההיא יעמד מיכאל השׂר הגדול העמד על־בני עמך והיתה עת צרה אשׁר לא־נהיתה מהיות גוי עד העת ההיא ובעת ההיא ימלט עמך כל־הנמצא כתוב בספר׃
\par 2 ורבים מישׁני אדמת־עפר יקיצו אלה לחיי עולם ואלה לחרפות לדראון עולם׃
\par 3 והמשׂכלים יזהרו כזהר הרקיע ומצדיקי הרבים ככוכבים לעולם ועד׃
\par 4 ואתה דניאל סתם הדברים וחתם הספר עד־עת קץ ישׁטטו רבים ותרבה הדעת׃
\par 5 וראיתי אני דניאל והנה שׁנים אחרים עמדים אחד הנה לשׂפת היאר ואחד הנה לשׂפת היאר׃
\par 6 ויאמר לאישׁ לבושׁ הבדים אשׁר ממעל למימי היאר עד־מתי קץ הפלאות׃
\par 7 ואשׁמע את־האישׁ לבושׁ הבדים אשׁר ממעל למימי היאר וירם ימינו ושׂמאלו אל־השׁמים וישׁבע בחי העולם כי למועד מועדים וחצי וככלות נפץ יד־עם־קדשׁ תכלינה כל־אלה׃
\par 8 ואני שׁמעתי ולא אבין ואמרה אדני מה אחרית אלה׃
\par 9 ויאמר לך דניאל כי־סתמים וחתמים הדברים עד־עת קץ׃
\par 10 יתבררו ויתלבנו ויצרפו רבים והרשׁיעו רשׁעים ולא יבינו כל־רשׁעים והמשׂכלים יבינו׃
\par 11 ומעת הוסר התמיד ולתת שׁקוץ שׁמם ימים אלף מאתים ותשׁעים׃
\par 12 אשׁרי המחכה ויגיע לימים אלף שׁלשׁ מאות שׁלשׁים וחמשׁה׃
\par 13 ואתה לך לקץ ותנוח ותעמד לגרלך לקץ הימין׃


\end{document}