\begin{document}

\title{האיגרת אל פילימון}


\chapter{1}

\par 1 פולוס אסיר המשיח ישוע וטימותיוס האח אל־פילימון החביב והעזר אתנו׃
\par 2 ואל־אפיה האהובה ואל־ארכפוס החבר לנו במלחמתינו ואל־הקהלה אשר בביתך׃
\par 3 חסד לכם ושלום מאת אלהים אבינו ואדנינו ישוע המשיח׃
\par 4 מודה אני לאלהי בכל־עת בהזכירי אתך בתפלותי׃
\par 5 אחרי שמעי אהבתך ואמונתך אשר־בך לאדנינו ישוע ולכל־הקדושים׃
\par 6 למען אשר תתחזק התחברות אמונתך בדעת כל־טוב אשר בכם לשם המשיח ישוע׃
\par 7 כי שמחה גדולה ונחמה יש־לנו באהבתך באשר היתה רוחה למעי הקדושים על־ידך אחי׃
\par 8 לכן אף־כי יש־לי אמץ רב במשיח לצותך את הנכון הנה בחרתי למען האהבה לחלות את־פניך׃
\par 9 אנכי פולוס הזקן ועתה גם־אסיר ישוע המשיח׃
\par 10 הנני מחלה את־פניך על־בני אשר חוללתיו בהיותי במאסר על־אניסימוס׃
\par 11 אשר מלפנים לא־הועיל לך ועתה הוא להועיל גם־לך גם־לי והשיבתיו אליך׃
\par 12 ואתה קבל־נא אתו שהוא יקר ללבי׃
\par 13 חפצתי לעצר אתו אצלי שישרתני תחתיך במוסרות הבשורה׃
\par 14 אבל לא חפצתי לעשות דבר שלא ברצונך כדי שלא־תהיה טובתך באנס כי אם־בנדבה׃
\par 15 כי אולי נפרד ממך לשעה בעבור אשר יהיה־לך לעולם׃
\par 16 ומעתה לא כעבד כי אם־למעלה מעבד כאח אהוב ביותר לי ואף כי־לך הן בבשר הן באדון׃
\par 17 והנה אם־תחשבני לחבר לך תקבלנו כמוני׃
\par 18 ואם־הרע לך בדבר או חיב־הוא לך דבר חשבהו לי׃
\par 19 אני פולוס כתבתי בידי אני אשלם ולא אמר כי־אתה חיב לי גם־את־נפשך׃
\par 20 כן אחי אהנה־נא ממך באדון נחם־נא את־לבי באדון׃
\par 21 כתבתי אליך ואני בטוח בך שתשמע לי וידע אני שתוסיף לעשות על־אשר אמרתי׃
\par 22 וגם־לי תכין בית מלון כי אקוה אשר אנתן לכם על־ידי תפלותיכם׃
\par 23 אפפרס האסור אתי במשיח ישוע׃
\par 24 ומרקוס וארסטרכוס ודימס ולוקס עזרי שאלים לשלומך׃
\par 25 חסד ישוע המשיח אדנינו עם־רוחכם אמן׃


\end{document}