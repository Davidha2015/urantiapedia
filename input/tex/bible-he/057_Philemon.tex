\begin{document}

\title{Philemon}

Phm 1:1  פולוס אסיר המשיח ישוע וטימותיוס האח אל־פילימון החביב והעזר אתנו׃
Phm 1:2  ואל־אפיה האהובה ואל־ארכפוס החבר לנו במלחמתינו ואל־הקהלה אשר בביתך׃
Phm 1:3  חסד לכם ושלום מאת אלהים אבינו ואדנינו ישוע המשיח׃
Phm 1:4  מודה אני לאלהי בכל־עת בהזכירי אתך בתפלותי׃
Phm 1:5  אחרי שמעי אהבתך ואמונתך אשר־בך לאדנינו ישוע ולכל־הקדושים׃
Phm 1:6  למען אשר תתחזק התחברות אמונתך בדעת כל־טוב אשר בכם לשם המשיח ישוע׃
Phm 1:7  כי שמחה גדולה ונחמה יש־לנו באהבתך באשר היתה רוחה למעי הקדושים על־ידך אחי׃
Phm 1:8  לכן אף־כי יש־לי אמץ רב במשיח לצותך את הנכון הנה בחרתי למען האהבה לחלות את־פניך׃
Phm 1:9  אנכי פולוס הזקן ועתה גם־אסיר ישוע המשיח׃
Phm 1:10  הנני מחלה את־פניך על־בני אשר חוללתיו בהיותי במאסר על־אניסימוס׃
Phm 1:11  אשר מלפנים לא־הועיל לך ועתה הוא להועיל גם־לך גם־לי והשיבתיו אליך׃
Phm 1:12  ואתה קבל־נא אתו שהוא יקר ללבי׃
Phm 1:13  חפצתי לעצר אתו אצלי שישרתני תחתיך במוסרות הבשורה׃
Phm 1:14  אבל לא חפצתי לעשות דבר שלא ברצונך כדי שלא־תהיה טובתך באנס כי אם־בנדבה׃
Phm 1:15  כי אולי נפרד ממך לשעה בעבור אשר יהיה־לך לעולם׃
Phm 1:16  ומעתה לא כעבד כי אם־למעלה מעבד כאח אהוב ביותר לי ואף כי־לך הן בבשר הן באדון׃
Phm 1:17  והנה אם־תחשבני לחבר לך תקבלנו כמוני׃
Phm 1:18  ואם־הרע לך בדבר או חיב־הוא לך דבר חשבהו לי׃
Phm 1:19  אני פולוס כתבתי בידי אני אשלם ולא אמר כי־אתה חיב לי גם־את־נפשך׃
Phm 1:20  כן אחי אהנה־נא ממך באדון נחם־נא את־לבי באדון׃
Phm 1:21  כתבתי אליך ואני בטוח בך שתשמע לי וידע אני שתוסיף לעשות על־אשר אמרתי׃
Phm 1:22  וגם־לי תכין בית מלון כי אקוה אשר אנתן לכם על־ידי תפלותיכם׃
Phm 1:23  אפפרס האסור אתי במשיח ישוע׃
Phm 1:24  ומרקוס וארסטרכוס ודימס ולוקס עזרי שאלים לשלומך׃
Phm 1:25  חסד ישוע המשיח אדנינו עם־רוחכם אמן׃


\end{document}