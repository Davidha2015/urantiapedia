\begin{document}

\title{1 John}

1Jn 1:1  את אשר היה מראש אשר שמענו ובעינינו ראינו אשר הבטנו ואשר מששו ידינו על־דבר החיים׃
1Jn 1:2  והחיים נגלו ונרא ומעידים אנחנו ומודיעים לכם את־חיי העולמים אשר היו עם־האב ונגלו לנו׃
1Jn 1:3  את אשר ראינו ושמענו נודיעה לכם למען תתחברו לנו גם־אתם ונתחברנו עם־האב ועם־בנו ישוע המשיח׃
1Jn 1:4  וזאת כתבים אנחנו לכם למען תהיה שמחתכם שלמה׃
1Jn 1:5  וזאת השמועה אשר שמענו ממנו ונגד לכם שהאלהים אור הוא וכל־חשך אין בו׃
1Jn 1:6  אם־נאמר כי יש־לנו התחברות עמו ונתהלך בחשך דברי שקר אנחנו ולא פעלי האמת׃
1Jn 1:7  אבל אם־נתהלך באור כאשר הוא באור הנה נתחברנו יחד ודם־ישוע המשיח בנו יטהרנו מכל־חטא׃
1Jn 1:8  אם־נאמר שאין־בנו חטא מתעים אנחנו נפשנו והאמת אין בנו׃
1Jn 1:9  ואם־נתודה את־חטאתינו נאמן הוא וצדיק לסלח לחטאתינו ולטהרנו מכל־עון׃
1Jn 1:10  ואם־נאמר שלא חטאנו לכזב נשימנו ודברו אין בנו׃
1Jn 2:1  בני הנני כתב אליכם את־הדברים האלה לבלתי תחטאו ואם־יחטא איש יש־לנו לפני אבינו מליץ ישוע המשיח הצדיק׃
1Jn 2:2  והוא כפרה על־חטאתינו ולא על־חטאתינו בלבד כי גם־על־חטאת כל־העולם׃
1Jn 2:3  ובזאת נדע כי הכרנו אותו אם־נשמר את־מצותיו׃
1Jn 2:4  האמר הכרתיו ואת־מצותיו לא ישמר דבר שקר הוא והאמת אין בו׃
1Jn 2:5  אבל השמר את־דברו בו נשלמה באמת אהבת אלהים ובזאת נדע כי־בו אנחנו׃
1Jn 2:6  האמר שהוא עמד בו כאשר התהלך הוא כן יתהלך׃
1Jn 2:7  אחי לא מצוה חדשה כתב אני לכם כי אם־מצוה ישנה אשר היתה לכם מראש והמצוה הישנה היא הדבר אשר שמעתם׃
1Jn 2:8  ועוד מצוה חדשה אני כתב לכם והיא נאמנה גם־בו גם־בכם מפני שהחשך עבר והאור האמתי כבר זרח׃
1Jn 2:9  האומר באור אני והוא שנא את־אחיו עודנו בחשך׃
1Jn 2:10  האהב את־אחיו עמד באור ומכשול אין בו׃
1Jn 2:11  והשנא את־אחיו בחשך הוא ובחשך יתהלך ולא ידע אנה הוא הלך כי החשך עור את־עיניו׃
1Jn 2:12  הנני כתב אליכם הבנים יען כי־נסלחו לכם חטאתיכם למען שמו׃
1Jn 2:13  כתב אני אליכם האבות יען כי הכרתם את אשר־מראש כתב אני אליכם הבחורים יען כי התגברתם על־הרע כתבתי אליכם הילדים יען כי־הכרתם את־האב׃
1Jn 2:14  כתבתי אליכם האבות יען כי הכרתם את אשר־מראש כתבתי אליכם הבחורים יען כי־חזקתם ודבר האלהים שכן בקרבכם והתגברתם על־הרע׃
1Jn 2:15  אל תאהבו את־העולם ואת־דברי העולם איש כי־יאהב את־העולם אין־בו אהבת האב׃
1Jn 2:16  כי כל אשר בעולם חשק הבשר ותאות העינים וגאות הנכסים לא מן־אבינו הוא כי אם־מן־העולם׃
1Jn 2:17  והעולם עבור יעבר עם־תאותיו והעשה רצון אלהים יעמד לעד׃
1Jn 2:18  ילדי הנה השעה האחרונה באה וכאשר שמעתם שיבא שטן המשיח כן עתה רבו שטני המשיח ובזאת נדע שהיא השעה האחרונה׃
1Jn 2:19  מקרבנו יצאו אבל לא־מאתנו היו כי לו היו מאתנו כי אז היו עמדים עמנו אך יצאו למען יודע כי לא כלם מאתנו המה׃
1Jn 2:20  ואתם לכם המשחה מאת הקדוש וידעתם הכל׃
1Jn 2:21  לא כתבתי אליכם מפני שלא־ידעתם את־האמת כי־ידעתם אתה וידעתם שכל־דבר שקר לא מן־האמת הוא׃
1Jn 2:22  מי הוא הדבר שקר כי אם־המכחש בישוע לאמר לא המשיח הוא זה הוא שוטן המשיח המכחש באב ובבן׃
1Jn 2:23  כל־המכחש בבן גם־האב אין־לו והמודה בבן לו גם־האב׃
1Jn 2:24  ואתם יקם־נא בכם הדבר אשר שמעתם מראש ואם־יקום בכם אשר שמעתם מראש גם־אתם תקומו בבן ובאב׃
1Jn 2:25  וההבטחה אשר הבטיחנו היא חיי העולמים׃
1Jn 2:26  זאת כתבתי אליכם מפני המתעים אתכם׃
1Jn 2:27  ואתם המשחה אשר קבלתם מאתו עמדת בכם ולא תצטרכו לאיש שילמד אתכם כי אם־כאשר תלמדכם המשחה לכל־דבר הוא האמת ולא שקר וכאשר למדה אתכם כן תעמדו בו׃
1Jn 2:28  ועתה בנים עמדו בו למען יאמץ לבנו בהראותו ולא־נבוש מפניו בבואו׃
1Jn 2:29  אם־ידעתם כי־צדיק הוא דעו־נא כי כל־עשה צדקה נולד ממנו׃
1Jn 3:1  ראו מה־גדלה אהבת האב אשר נתן לנו להקרא בני האלהים ובניו אנחנו על־כן העולם איננו ידע אתנו יען כי־אותו לא ידע׃
1Jn 3:2  ידידי עתה בנים לאלהים אנחנו ועוד לא נגלה מה־נהיה אבל ידענו כי בהגלותו נהיה דמים־לו כי נראהו כמו שהוא׃
1Jn 3:3  וכל־אשר לו התקוה הזאת יטהר את־עצמו כאשר טהור גם־הוא׃
1Jn 3:4  כל־חטא פשע בתורה הוא והחטא פשיעה בתורה׃
1Jn 3:5  וידעתם כי הוא נגלה לשאת את־חטאינו ובו אין חטא׃
1Jn 3:6  כל־העמד בו לא יחטא כל־החוטא לא ראהו אף־לא ידעו׃
1Jn 3:7  בני אל־יתעה אתכם איש העשה צדקה צדיק הוא כאשר הוא צדיק׃
1Jn 3:8  והחטא מן־השטן הוא כי השטן ראשון לחטאים ובעבור זאת נגלה בן־האלהים להפר את־פעלות השטן׃
1Jn 3:9  כל־הנולד מאלהים לא יחטא כי זרעו בו ישאר ולא יוכל לחטא כי מאלהים נולד׃
1Jn 3:10  ובזאת נודעו בני האלהים ובני השטן כל־איש אשר לא־יעשה צדקה איננו מאלהים וכן כל־אשר לא־יאהב את־אחיו׃
1Jn 3:11  כי זאת השמועה אשר שמעתם מראש לאהבה איש את־רעהו׃
1Jn 3:12  לא כקין אשר היה מן־הרע והרג את־אחיו ומדוע הרגו יען כי־מעשיו היו רעים ומעשי אחיו מעשי־צדק׃
1Jn 3:13  אל־תתמהו אחי אם־ישנא אתכם העולם׃
1Jn 3:14  אנחנו ידענו כי עברנו מן־המות אל־החיים באשר אהבנו את־אחינו איש אשר לא־יאהב ישאר במות׃
1Jn 3:15  כל־השנא את אחיו רצח הוא וידעתם כי כל־רצח לא יתקימו־בו חיי עולם׃
1Jn 3:16  בזאת ידענו את־האהבה כי הוא נתן את־נפשו בעדנו גם־אנחנו חיבים לתת את־נפשתינו בעד אחינו׃
1Jn 3:17  ואיש אשר־לו נכסי העולם הזה והוא ראה את־אחיו חסר־לחם וקפץ את־רחמיו ממנו איך תעמד־בו אהבת אלהים׃
1Jn 3:18  בני אל־נא נאהב במלין ובלשון כי אם־בפעל ובאמת׃
1Jn 3:19  ובזאת נדעה כי מן־האמת אנחנו ולפניו נשקיט את־לבותינו׃
1Jn 3:20  כי אם־לבנו ירשיע אתנו האלהים נשגב הוא מלבנו וידע את־כל׃
1Jn 3:21  ידידי אם־לבנו לא־ירשיענו עז לנו באלהים׃
1Jn 3:22  וכל־אשר נשאל מאתו ינתן־לנו כי־נשמר את־מצותיו ונעשה את־הישר בעיניו׃
1Jn 3:23  וזאת מצותו להאמין בשם־בנו ישוע המשיח ולאהבה איש את־רעהו כאשר צונו׃
1Jn 3:24  והשמר את־מצותיו יקום בו והוא בו ובזאת נדע כי־הוא שכן בנו ברוח אשר־נתן לנו׃
1Jn 4:1  ידידי אל־תאמינו לכל־רוח כי אם־בחנו הרוחות אם־מאלהים המה כי נביאי שקר רבים באו לעולם׃
1Jn 4:2  בזאת תכירו את־רוח אלהים כל־רוח המודה בישוע המשיח הבא בבשר מאלהים הוא׃
1Jn 4:3  וכל־רוח אשר איננו מודה בישוע (המשיח הבא בבשר) לא מאלהים הוא וזה הוא רוח שוטן המשיח אשר שמעתם כי־יבא ועתה הנה־הוא בעולם׃
1Jn 4:4  אתם הבנים מאלהים אתם ונצחתם אתם כי־אשר בכם גדול הוא מאשר בעולם׃
1Jn 4:5  המה מן־העולם על־כן מהעולם ידברו והעולם ישמע אליהם׃
1Jn 4:6  ואנחנו מאלהים היודע את־האלהים ישמע אלינו ואשר איננו מאלהים לא ישמע אלינו בזאת נכיר את־רוח האמת ואת־רוח התועה׃
1Jn 4:7  ידידי נאהב־נא איש את־רעהו כי האהבה מאלהים היא וכל־אשר יאהב נולד מאלהים וידע את האלהים׃
1Jn 4:8  ואשר איננו אהב לא ידע את־האלהים כי האלהים הוא אהבה׃
1Jn 4:9  בזאת נראתה אהבת האלהים לנו אשר־שלח האלהים את־בנו את־יחידו לעולם למען נחיה על־ידו׃
1Jn 4:10  זאת היא האהבה לא שאנחנו אהבנו את־האלהים כי אם־הוא אהב אותנו וישלח את־בנו לכפרה על־חטאתינו׃
1Jn 4:11  ידידי אם־ככה אהב אתנו האלהים גם־אנחנו חיבים לאהבה איש את־רעהו׃
1Jn 4:12  את־האלהים לא־ראה איש מעולם ואם־נאהב איש את־רעהו האלהים יעמד בקרבנו ואהבתו נשלמה־בנו׃
1Jn 4:13  בזאת נדע אשר־בו נשכן והוא בנו כי־נתן לנו מרוחו׃
1Jn 4:14  ואנחנו חזינו ונעידה כי האב שלח את־הבן מושיע העולם׃
1Jn 4:15  כל־המודה כי ישוע הוא בן־האלהים האלהים שכן בו והוא באלהים׃
1Jn 4:16  ואנחנו ידענו ונאמן באהבה אשר אלהים אהב אתנו האלהים הוא אהבה והעמד באהבה עמד באלהים והאלהים עמד בו׃
1Jn 4:17  ובזאת נשלמה־בנו האהבה בהיות לנו פתחון פה ליום הדין כי כמהו כן גם־אנחנו בעולם הזה׃
1Jn 4:18  אין פחד לאהבה כי האהבה השלמה תגרש את־הפחד כי הפחד הוא פחד מן־הענש והמפחד איננו שלם באהבה׃
1Jn 4:19  אנחנו אהבים אתו כי הוא קדם לאהבה אתנו׃
1Jn 4:20  כי־יאמר איש אהב אני את־האלהים והוא שנא את־אחיו שקר הוא מדבר כי אשר לא יאהב את־אחיו אשר הוא ראה איככה יוכל לאהב את־האלהים אשר הוא איננו ראה אתו׃
1Jn 4:21  וזאת המצוה מאתו לנו כי האהב את־האלהים יאהב גם־את־אחיו׃
1Jn 5:1  כל־המאמין כי ישוע הוא המשיח הוא נולד מאלהים וכל־האהב את־מולידו יאהב גם את־הנולד מאתו׃
1Jn 5:2  בזאת נדע כי נאהב את־בני האלהים באהבתנו את־האלהים ובשמרנו את־מצותיו׃
1Jn 5:3  כי זאת אהבת אלהים אשר נשמר את־מצותיו ומצותיו בלתי קשות הנה׃
1Jn 5:4  כי־כל הנולד מאת האלהים מנצח את־העולם ואמונתנו היא הנצחון המנצח את־העולם׃
1Jn 5:5  מי המנצח את־העולם כי אם־המאמין בישוע שהוא בן־האלהים׃
1Jn 5:6  זה הוא אשר־בא במים ובדם (וברוח) ישוע המשיח לא במים בלבד כי אם־במים ובדם והרוח הוא המעיד כי הרוח הוא האמת׃
1Jn 5:7  כי שלשה המעידים בשמים האב הדבר ורוח הקדש ושלשתם אחד המה׃
1Jn 5:8  ושלשה המה המעידים בארץ הרוח המים והדם ושלשתם עדות אחת׃
1Jn 5:9  הן־נקבל עדות בני אדם ועדות האלהים הלא גדולה ממנה כי זאת היא עדות האלהים אשר העיד על־בנו׃
1Jn 5:10  המאמין בבן־האלהים יש־לו עדות בנפשו ואשר לא יאמין לאלהים לכזב שמהו יען לא־האמין בעדות אשר העיד האלהים על־בנו׃
1Jn 5:11  וזאת היא העדות כי חיי עולם נתן לנו האלהים והחיים האלה בבנו המה׃
1Jn 5:12  אשר יש־לו הבן יש־לו החיים ואשר אין־לו בן־האלהים אין לו החיים׃
1Jn 5:13  זאת כתבתי אליכם למען תדעון שחיי עולם לכם המאמינים בשם בן־האלהים׃
1Jn 5:14  ובטחוננו בו שאם־נשאל דבר כרצונו ישמע בקולנו׃
1Jn 5:15  ולפי שידעים אנחנו כי ישמע בקולנו לכל־אשר נשאל נדע גם־זאת כי הוא ממלא משאלותינו׃
1Jn 5:16  איש כי־יראה את־אחיו חוטא חטאת אשר איננה למות שאל ישאל בעדו ויתן־לו חיים לכל־אשר חטאו ולא למות הן־יש חטא מות על־זה לא אמר לשאול בעדו׃
1Jn 5:17  כל־מעשה עול חטא היא ויש חטאת אשר איננה למות׃
1Jn 5:18  ידענו כי כל־הנולד מאת האלהים לא יחטא כי אשר ילד מאת האלהים ישמר את־נפשו והרע לא־יגע בו׃
1Jn 5:19  ידענו כי מאלהים אנחנו וכל־העולם ברע הוא׃
1Jn 5:20  וידענו כי בא בן־אלהים ויתן־לנו בינה לדעת את־האמתי ובאמתי אנחנו בבנו ישוע המשיח זה הוא האל האמתי וחיי העולמים׃
1Jn 5:21  בני השמרו לכם מן־האלילים אמן׃


\end{document}