\begin{document}

\title{איגרת יוחנן השנייה}


\chapter{1}

\par 1 הזקן אל־הגבירה הבחירה ואל־בניה אשר אני אהב אתם באמת ולא־אני לבדי כי אם־גם כל־ידעי האמת׃
\par 2 למען האמת העמדת בקרבנו וגם־תהיה עמנו לעולם׃
\par 3 יהי עמנו חסד ורחמים ושלום מאת האלהים אבינו ומאת אדנינו ישוע המשיח בן־האב באמת ובאהבה׃
\par 4 שמחתי מאד כי־מצאתי מבניך מתהלכים באמת כמצוה אשר קבלנו מאת האב׃
\par 5 ועתה מבקש אני ממך הגבירה ולא ככתב אליך מצוה חדשה כי אם־את אשר היתה־לנו מראש לאהבה איש את־רעהו׃
\par 6 וזאת היא האהבה אשר נתהלך במצותיו זאת היא המצוה אשר שמעתם מראש להתהלך בה׃
\par 7 כי מתעים רבים באו לעולם אשר אינם מודים בישוע המשיח הבא בבשר זה הוא המתעה ושוטן המשיח׃
\par 8 הזהרו פן־תאבד ממנו פעלתנו כי אם־נקח משכרתנו שלמה׃
\par 9 כל־העבר על־תורת המשיח ואיננו עמד בה אין לו אלהים והעמד בתורת המשיח יש־לו גם־האב גם־הבן׃
\par 10 כל־הבא אליכם ולא יביא את־התורה הזאת לא־תאספו אתו הביתה ולא תשאלו־לו לשלום׃
\par 11 כי השאל בשלומו חבר הוא למעשיו הרעים׃
\par 12 הרבה יש־לי לכתב אליכם ולא חפצתי בניר ובדיו כי אם־אקוה לבוא אליכם ולדבר פה אל־פה למען תהיה שמחתנו שלמה׃
\par 13 בני אחותך הבחירה שאלים לשלומך אמן׃


\end{document}