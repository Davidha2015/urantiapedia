\begin{document}

\title{3 John}

3Jn 1:1  הזקן אל־גיוס ידידי אשר אני אהב אתו באמת׃
3Jn 1:2  ידידי רצוני שייטב לך לכל־דבר ותהיה בריא כטוב לנפשך׃
3Jn 1:3  כי שמחתי מאד כאשר באו אחים ויעידו על־אמתך אשר מתהלך אתה באמת׃
3Jn 1:4  אין לי שמחה גדולה מלשמע את־בני מתהלכים באמת׃
3Jn 1:5  ידידי באמונה כל־מעשיך עם־האחים ועם־הארחים׃
3Jn 1:6  אשר העידו על־אהבתך בפני הקהל ויפה תעשה לשלח אתם כראוי לפני אלהים׃
3Jn 1:7  כי למען שמו יצאו ולא לקחו דבר מן־הגוים׃
3Jn 1:8  על־כן עלינו לקבל אתם למען נהיה עזרים לאמת׃
3Jn 1:9  אני כתבתי אל־הקהלה אבל דיוטריפס המתאוה להיות להם לראש איננו מקבל אתנו׃
3Jn 1:10  על־כן בבאי אזכיר את־מעשיו אשר הוא עשה לבטא עלינו דברים רעים ולא די־לו בזה כי גם את־האחים לא יקבל וימנע את־החפצים לקבלם ויגרשם מתוך הקהל׃
3Jn 1:11  ידידי אל־תלך בעקבות הרעה כי אם־בעקבות הטוב העשה טוב הוא מאלהים והעשה רע לא ראה את־האלהים׃
3Jn 1:12  על־דמטריוס העידו הכל וגם־האמת עצמה וגם־אנחנו מעידים עליו וידעתם כי עדותנו נאמנה׃
3Jn 1:13  הרבה יש־לי לכתב ולא חפצתי לכתב אליך בדיו ובקולמוס׃
3Jn 1:14  אבל אקוה לראותך במהרה ופה אל־פה נדבר׃ (1:15) שלום לך הרעים שאלים לשלומך שאל לשלום הרעים לאיש איש בשמו׃


\end{document}