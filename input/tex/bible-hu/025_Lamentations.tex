\begin{document}

\title{Siralmak}


\chapter{1}

\par 1 Jaj! de árván ül a nagy népû város! Olyanná lõn, mint az özvegyasszony! Nagy volt a nemzetek között, a tartományok közt fejedelemasszony: robotossá lõn!
\par 2 Sírván sír éjjelente, s könny borítja az orczáját! Senki sincs, ki vígasztalná, azok közül, kik szerették; mind megcsalták barátai, ellenségeivé lõnek.
\par 3 Számkivetésbe méne Júda a nyomorúság és a szolgálat sokasága miatt! Ott ül õ a pogányok közt; nem talál nyugodalmat; valamennyi üldözõje utólérte a szorultságában.
\par 4 Sionnak útai gyászolnak; nincsen, a ki ünnepnapra járjon; kapuja mind elpusztult; papjai sóhajtoznak, szûzei nyögnek, csak keserûsége van néki.
\par 5 Elnyomói fõkké lettek; ellenségei boldogok! Bizony az Úr verte meg õt az õ sok bûne miatt; gyermekei rabságra mentek az elnyomó elõtt.
\par 6 És elhagyta Sion leányát minden õ ékessége; fejedelmei olyanok lettek, mint a szarvasok, a melyek nem találnak eledelt, és erõtelenül futnak az üldözõ elõtt.
\par 7 Emlékezik Jeruzsálem az õ nyomorúságának és eltiportatásának napjain minden õ gyönyörûségérõl, a melyek voltak eleitõl fogva; mert az õ népe ellenség kezébe esett és nem volt segítsége. Látták õt az ellenségek; nevettek megsemmisülésén.
\par 8 Vétkezvén vétkezett Jeruzsálem, azért lett csúfsággá, minden tisztelõje megvetette, mert látták az õ mezítelenségét, õ maga pedig sóhajtoz és elfordul.
\par 9 Szennye a ruhája szélén; nem gondolt a jövõjére; csudálatosan alásülyedt, nincs vígasztalója. Lásd meg Uram, az én nyomorúságomat, mert ellenség vett erõt rajtam!
\par 10 Szorongató nyújtja kezét minden kincse után, sõt látta, hogy pogányok mentek be az õ szent helyébe, a kikrõl azt parancsoltad, hogy be ne menjenek a a te községedbe.
\par 11 Egész népe sóhajtoz, futkosnak a kenyér után, odaadják drágaságaikat az ételért, hogy megéledjenek. Lásd meg Uram és tekintsd meg, mily útálatossá lettem!
\par 12 Mindnyájatokat kérlek, ti járókelõk: tekintsétek meg és lássátok meg, ha van-é oly bánat, mint az én bánatom, a mely engem ért, a melylyel engem sujtott az Úr az õ búsult haragjának napján!
\par 13 A magasságból tüzet bocsátott csontjaimba, és az hatalmaskodik bennök; hálót vetett lábaimnak; hátra vetett, pusztává tett engem; egész napon beteg vagyok.
\par 14 Saját kezével rótta össze az én vétkeim igáját; ráfonódtak nyakamra; megrendítette erõmet; oda adott engem az Úr azok kezébe, a kik elõtt meg nem állhatok.
\par 15 Rakásra hányta az Úr minden vitézemet én bennem; gyûlést hívott össze ellenem, hogy összetörje ifjaimat; sajtóba taposta az Úr Júda szûz leányát.
\par 16 Ezekért sírok én; szemembõl, szemembõl víz folyik alá, mert messze távozott tõlem a vígasztaló, a ki megélesszen engem; fiaim elvesztek, mert gyõzött az ellenség.
\par 17 Terjesztgeti kezeit Sion: nincs vígasztalója; szorongatókat rendelt az Úr Jákób ellen köröskörül; Jeruzsálem csúfsággá lett közöttök.
\par 18 Igaz õ, az Úr, mert az õ szava ellen rugódoztam! Halljátok meg kérlek, mind ti népek, és lássátok meg az én bánatomat: szûzeim és ifjaim fogságba menének!
\par 19 Kiáltottam azoknak, a kik szerettek engem de õk megcsaltak engem; papjaim és véneim a városban multak ki, a mikor étel után futkostak, hogy megéledjenek.
\par 20 Lásd meg Uram, hogy szorongattatom, belsõ részeim megháborodtak; elfordult bennem az én szívem, mert bizony pártot ütöttem; künn fegyver pusztít, benn minden olyan, mint a halál!
\par 21 Hallották, hogy sóhajtozom és nincs vígasztalóm; minden ellenségem hallotta veszedelmemet; örültek, hogy te ezt cselekedted. Hozd el a napot, a melyet hirdettél, hogy olyanok legyenek, mint én!
\par 22 Jusson elõdbe minden gonoszságuk, és úgy bánj velök, a miképen én velem bántál az én minden bûnömért; mert sok az én sóhajtozásom, és beteg a szívem.

\chapter{2}

\par 1 Jaj; de sûrû felhõt borított haragjában az Úr Sionnak leányára! az égbõl a földre veté Izráel ékességét, és nem emlékezett meg lábainak zsámolyáról az õ haragja napján.
\par 2 Elnyelte az Úr, nem kimélte Jákóbnak minden hajlékát, letörte haragjában Júda leányának erõsségeit, a földre terítette; megfertõzteté az országot és fejedelmeit.
\par 3 Felgerjedt haragjában letördelé Izráelnek minden szarvát; hátravoná jobbkezét az ellenség elõl, Jákób ellen pedig mint lángoló tûz emésztett köröskörül.
\par 4 Feszítette kézívét, mint valami ellenség, kinyújtá jobbkezét, mint támadó, és megölt mindent, a mi a szemnek kivánatos; Sion leányának sátorában, mint a tüzet önté ki búsulását.
\par 5 Olyan volt az Úr, mint valami ellenség; elnyelte Izráelt, elnyelte minden palotáját, elrontá erõsségeit, és megsokasította Júda leányának a búját, baját.
\par 6 És eltapodta sátorát, mint valami kertet, lerombolta gyülekezése helyét; elfeledtete az Úr a Sionon ünnepet és szombatot, és megútált haragja hevében királyt és papot.
\par 7 Megvetette az Úr az õ oltárát, megútálta szent helyét; ellenség kezébe adá palotáinak kõfalait; zajt ütöttek az Úr házában, mint ünnepnapon.
\par 8 Gondolá az Úr, hogy lerontja Sion leányának kõfalát; kiterjeszté a mérõkötelet, nem vonta vissza kezét a pusztítástól, és siralomra jutott a bástya és a kõfal, együtt búslakodnak!
\par 9 Kapui besülyedtek a földbe, elveszté és összetöré annak zárait; királya és fejedelmei a pogányok közt vannak. Nincsen törvény, sõt prófétái sem nyernek kijelentést az Úrtól.
\par 10 A földön ülnek, elnémultak Sion leányának vénei, port szórtak a fejökre; zsákba öltöztek, földre csüggesztették fejöket Jeruzsálemnek szûzei.
\par 11 Elsenyvedtek szemeim a könyhullatástól, belsõ részeim háborognak, májam a földre omlik az én népem leányának romlása miatt, mikor elalélt a kis gyermek és a csecsszopó a város utczáin.
\par 12 Azt mondták anyjoknak: Hol a kenyér, meg a bor? mikor elaléltak, mint a sebesültek a város utczáin, mikor kilehelték lelköket anyjoknak kebelén.
\par 13 Mivel bizonyítsak melletted, mihez hasonlítsalak, Jeruzsálem leánya, mivel mérjelek össze téged, hogy megvígasztaljalak, Sionnak szûz leánya?! Bizony nagy a te romlásod, mint a tenger: kicsoda gyógyít meg téged?!
\par 14 A te prófétáid hazugságot és bolondságot hirdettek néked, és nem fedték fel a te álnokságodat, hogy elfordították volna fogságodat; hanem láttak tenéked hazug és megtévelyítõ prófétálásokat.
\par 15 Összecsapják feletted kezöket minden járó-kelõk; süvöltenek és csóválják fejöket Jeruzsálem leánya felett: Ez-é az a város, a melyrõl azt mondták: tökéletes szépség, az egész földnek öröme?
\par 16 Feltátották ellened szájokat minden ellenségeid; süvöltenek és csikorgatják fogukat, mondván: Nyeljük el õt! Bizony ez a nap az, a melyet vártunk; megértük, látjuk!
\par 17 Megcselekedte az Úr, a miket gondolt; beváltotta szavát, a melyet szólt eleitõl fogva; rombolt és nem kimélt, és megvidámította rajtad az ellenséget, felemelte szarvát a te szorongatóidnak.
\par 18 Kiáltott az õ szívök az Úrhoz: Oh Sion leányának kõfala! Folyjon alá könnyed mint a patak, éjjel és nappal; ne szakadjon félbe, síró szemed meg se pihenjen.
\par 19 Kelj fel, riadj éjjel, az õrjárások kezdetén; öntsd ki, mint a vizet a te szívedet az Úr szine elõtt; emeld fel hozzá kezeidet a te kisdedeidnek életéért, a kik elaléltak az éhség miatt minden utczának szegletén.
\par 20 Lásd meg Uram és tekintsd meg, kivel cselekedtél így! Avagy megegyék-é az asszonyok az õ méhöknek gyümölcsét, dédelgetett kisdedeiket; avagy megölessék-é az Úrnak szent helyén pap és próféta?
\par 21 Az utczákon a földön fekszik gyermek és vén; szûzeim és ifjaim fegyver miatt hullottak el; öldököltél haragod napján, mészároltál, nem kiméltél.
\par 22 Egybehívtad mint valami ünnepnapra az én rettegtetõimet mindenfelõl, és nem volt az Úr haragjának napján, a ki elmenekült és megszabadult volna. A kiket dédelgettem és felneveltem, ellenségem emésztette meg õket!

\chapter{3}

\par 1 Én vagyok az az ember, a ki nyomorúságot látott az õ haragjának vesszeje miatt.
\par 2 Engem vezérlett és járatott sötétségben és nem világosságban.
\par 3 Bizony ellenem fordult, ellenem fordítja kezét minden nap.
\par 4 Megfonnyasztotta testemet és bõrömet, összeroncsolta csontjaimat.
\par 5 Erõsséget épített ellenem és körülvett méreggel és fáradsággal.
\par 6 Sötét helyekre ültetett engem, mint az örökre meghaltakat.
\par 7 Körülkerített, hogy ki ne mehessek, nehézzé tette lánczomat.
\par 8 Sõt ha kiáltok és segítségül hívom is, nem hallja meg imádságomat.
\par 9 Elkerítette az én útaimat terméskõvel, ösvényeimet elforgatta.
\par 10 Ólálkodó medve õ nékem és lesben álló oroszlán.
\par 11 Útaimat elterelte, és darabokra vagdalt és elpusztított engem!
\par 12 Kifeszítette kézívét, és a nyíl elé czélul állított engem!
\par 13 Veséimbe bocsátotta tegzének fiait.
\par 14 Egész népemnek csúfjává lettem, és gúnydalukká napestig.
\par 15 Eltöltött enggem keserûséggel, megrészegített engem ürömmel.
\par 16 És kova-kõvel tördelte ki fogaimat; porba tiprott engem.
\par 17 És kizártad lelkem a békességbõl; elfeledkeztem a jóról.
\par 18 És mondám: Elveszett az én erõm és az én reménységem az Úrban.
\par 19 Emlékezzél meg az én nyomorúságomról és eltapodtatásomról, az ürömrõl és a méregrõl!
\par 20 Vissza-visszaemlékezik, és megalázódik bennem az én lelkem.
\par 21 Ezt veszem szívemre, azért bízom.
\par 22 Az Úr kegyelmessége az, hogy még nincsen végünk; mivel nem fogyatkozik el az õ irgalmassága!
\par 23 Minden reggel meg-megújul; nagy a te hûséged!
\par 24 Az Úr az én örökségem mondja az én lelkem, azért benne bízom.
\par 25 Jó az Úr azoknak, a kik várják õt; a léleknek, a mely keresi õt.
\par 26 Jó várni és megadással lenni az Úr szabadításáig.
\par 27 Jó a férfiúnak, ha igát visel ifjúságában.
\par 28 Egyedül ül és hallgat, mert felvette magára.
\par 29 Porba teszi száját, mondván: Talán van még reménység?
\par 30 Orczáját tartja az õt verõnek, megelégszik gyalázattal.
\par 31 Mert nem zár ki örökre az Úr.
\par 32 Sõt, ha megszomorít, meg is vígasztal az õ kegyelmességének gazdagsága szerint.
\par 33 Mert nem szíve szerint veri és szomorítja meg az embernek fiát.
\par 34 Hogy lábai alá tiporja valaki a föld minden foglyát;
\par 35 Hogy elfordíttassék az ember ítélete a Magasságosnak színe elõtt;
\par 36 Hogy elnyomassék az ember az õ peres dolgában: ezt az Úr nem nézi el.
\par 37 Kicsoda az, a ki szól és meglesz, ha nem parancsolja az Úr?
\par 38 A Magasságosnak szájából nem jõ ki a gonosz és a jó.
\par 39 Mit zúgolódik az élõ ember? Ki-ki a maga bûneiért bûnhõdik.
\par 40 Tudakozzuk a mi útainkat és vizsgáljuk meg, és térjünk az Úrhoz.
\par 41 Emeljük fel szíveinket kezeinkkel egyetemben Istenhez az égben.
\par 42 Mi voltunk gonoszok és pártütõk, azért nem bocsátottál meg.
\par 43 Felöltötted a haragot és üldöztél minket, öldököltél, nem kiméltél.
\par 44 Felöltötted a felhõt, hogy hozzád ne jusson az imádság.
\par 45 Sepredékké és útálattá tettél minket a népek között.
\par 46 Feltátotta száját ellenünk minden ellenségünk.
\par 47 Rettegés és tõr van mi rajtunk, pusztulás és romlás.
\par 48 Víz-patakok folynak alá az én szemembõl népem leányának romlása miatt.
\par 49 Szemem csörgedez és nem szünik meg, nincs pihenése,
\par 50 Míg ránk nem tekint és meg nem lát az Úr az égbõl.
\par 51 Szemem bánatba ejté lelkemet városomnak minden leányáért.
\par 52 Vadászva vadásztak reám, mint valami madárra, ellenségeim ok nélkül.
\par 53 Veremben fojtották meg életemet, és követ hánytak rám.
\par 54 Felüláradtak a vizek az én fejem felett; mondám: Kivágattam!
\par 55 Segítségül hívtam a te nevedet, oh Uram, a legalsó verembõl.
\par 56 Hallottad az én szómat; ne rejtsd el füledet sóhajtásom és kiáltásom elõl.
\par 57 Közelegj hozzám, mikor segítségül hívlak téged; mondd: Ne félj!
\par 58 Pereld meg Uram lelkemnek perét; váltsd meg életemet.
\par 59 Láttad, oh Uram, az én bántalmaztatásomat; ítéld meg ügyemet.
\par 60 Láttad minden bosszúállásukat, minden ellenem való gondolatjokat.
\par 61 Hallottad Uram az õ szidalmazásukat, minden ellenem való gondolatjokat;
\par 62 Az ellenem támadóknak ajkait, és ellenem való mindennapi szándékukat.
\par 63 Tekintsd meg leülésöket és felkelésöket; én vagyok az õ gúnydaluk.
\par 64 Fizess meg nékik, Uram, az õ kezeiknek munkája szerint.
\par 65 Adj nékik szívbeli konokságot; átkodul reájok.
\par 66 Üldözd haragodban, és veszesd el õket az Úr ege alól!

\chapter{4}

\par 1 Jaj! de meghomályosodott az arany, elváltozott a szép színarany, kiszórattak a szent hely kövei minden utcza szegletére.
\par 2 Sionnak drága fiait, a kik becsesebbek valának mint a színarany, cserépedénynek tekintették, a fazekas munkájának.
\par 3 Még a sárkányok is oda nyujtják emlõiket, szoptatják fiaikat; az én népem leánya pedig kegyetlen, mint a struczmadarak a pusztában.
\par 4 A csecsemõ nyelve az ínyéhez tapadt a szomjúság miatt; a kisdedek kenyeret kértek, és nem volt, a ki nyujtott volna nékik.
\par 5 Kik pompás ételeket evének, elpusztulának az utczákon; a kik bíborban neveltetének, a szemétdombot ölelgetik.
\par 6 Bizony nagyobb az én népem leányának bûnhõdése Sodoma bûnhõdésénél, a mely elsülyedt egy pillanat alatt, noha kézzel sem ütöttek felé.
\par 7 Az õ názireusai tisztábbak valának a hónál, fehérebbek a tejnél, testök pirosabb vala, mint a korál, termetök mint a zafir.
\par 8 De most feketébb az õ ábrázatjok a koromnál, nem ismerik meg õket az utczákon; bõrük csonjaikhoz ragadt, elszáradt, mint a fa.
\par 9 Jobban jártak, a kik fegyverrel ölettek meg, mint a kik éhen vesztek el; mert azok átveretve multak ki, ezek pedig a mezõ termésének hiánya miatt.
\par 10 Irgalmas anyák kezei megfõzték gyermekeiket, hogy azok eledeleik legyenek az én népem leányának romlásakor.
\par 11 Megteljesíté az Úr az õ búsulását, kiöntötte az õ felgerjedt haragját, és tüzet gyújtott a Sionban, és megemésztette annak fundamentomait.
\par 12 Nem hitték a föld királyai, sem a föld kerekségének lakosai, hogy szorongató és ellenség vonuljon be Jeruzsálemnek kapuin.
\par 13 Az õ prófétáinak bûne, az õ papjainak vétke miatt van ez, a kik az igazaknak vérét ontották abban.
\par 14 Tántorogtak, mint vakok az utczákon, vérrel bemocskolva, annyira, hogy ruháikat sem érinthették.
\par 15 Távozzatok! tisztátalan! kiáltották azoknak; távozzatok, távozzatok, ne illessetek! Bizony elfutottak, bujdostak is; a pogányok közt ezt mondták: Nem lakhatnak itt sokáig!
\par 16 Az Úr haragja oszlatta el õket; többé nem tekint reájok, mivelhogy a papok orczáját nem tisztelték, a véneken nem könyörültek.
\par 17 Még mikor meg voltunk, elepedve néztek szemeink a hiábavaló segedelem után; esengve várakoztunk olyan népre, a mely nem szabadított meg.
\par 18 Vadásztak lépéseinkre, úgy hogy nem járhattunk a mi utczáinkon; elközelgetett a mi végünk, beteltek a mi napjaink, bizony eljött a mi végünk!
\par 19 Gyorsabbak valának a mi üldözõink az égnek saskeselyûinél; a hegyeken kergettek minket, a pusztában ólálkodtak utánunk.
\par 20 Orrunk lehellete, az Úr felkentje megfogattaték az õ vermeikben, a kirõl azt mondottuk: az õ árnyékában élünk a pogányok között.
\par 21 Örülj és vígadozz, Edom leánya, a ki Uz földjén lakozol, mert még te rád is rád kerül a pohár, megrészegedel és meztelenkedel.
\par 22 Eltörültetik a te álnokságod, oh Sion leánya, nem fog téged számûzni többé; meglátogatja a te álnokságodat, Edom leánya fölfedi a te bûneidet.

\chapter{5}

\par 1 Emlékezzél meg Uram, mi esett meg rajtunk; tekintsd meg és lásd meg gyalázatunkat!
\par 2 A mi örökségünk idegenekre szállt; házaink a jövevényekéi.
\par 3 Apátlan árvák lettünk; anyáink, mint az özvegyek.
\par 4 Vizünket pénzért iszszuk, tûzifánkat áron kapjuk.
\par 5 Nyakunknál fogva hajtatunk; elfáradtunk, nincsen nyugtunk.
\par 6 Égyiptomnak adtunk kezet, az assziroknak, hogy jóllakjunk kenyérrel.
\par 7 Apáink vétkeztek; nincsenek; mi hordozzuk vétkeiket.
\par 8 Szolgák uralkodnak rajtunk; nincs a ki megszabadítson kezökbõl.
\par 9 Életünk veszélyeztetésével szerezzük kenyerünket a pusztában levõ fegyver miatt.
\par 10 Bõrünk, mint a kemencze, megfeketedett az éhség lázától.
\par 11 Az asszonyokat meggyalázták Sionban, a szûzeket Júda városaiban.
\par 12 A fejedelmeket kezökkel akasztották fel; a vének orczáit nem becsülik.
\par 13 Az ifjak a kézi malmot hordozzák, és a gyermekek fahordásban botlanak el.
\par 14 A vének eltüntek a kapuból, megszüntek az ifjak énekelni.
\par 15 Oda van a mi szívünk öröme, gyászra fordult a mi körtánczunk.
\par 16 Elestt a mi fejünknek koronája, jaj most nékünk mert vétkeztünk!
\par 17 Ezért lett beteg a mi szívünk, ezekért homályosodtak meg a mi szemeink;
\par 18 A Sion hegyéért, hogy elpusztult; rókák futkosnak azon!
\par 19 Te Uram örökké megmaradsz; a te királyi széked nemzedékrõl nemzedékre!
\par 20 Miért feledkezel el örökre mi rólunk? miért hagysz el minket hosszú idõre?
\par 21 Téríts vissza Uram magadhoz és visszatérünk; újítsd meg a mi napjainkat, mint régen.
\par 22 Mert bizony-bizony megvetettél minket; megharagudtál ránk felettéb!


\end{document}