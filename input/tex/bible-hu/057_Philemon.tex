\begin{document}

\title{Philemon}


\chapter{1}

\par 1 Pál, Krisztus Jézusnak foglya, és Timótheus, az atyafi, Filemonnak, a mi szeretett munkatársunknak,
\par 2 És Appiának, a szeretettnek, és Arkhippusnak, a mi bajtársunknak, és a te házadnál való gyülekezetnek:
\par 3 Kegyelem néktek és békesség Istentõl, a mi Atyánktól, és az Úr Jézus Krisztustól.
\par 4 Hálát adok az én Istenemnek mindenkor, emlegetvén téged az én imádságaimban.
\par 5 Mert hallom a te szeretetedet és ama te hitedet, mely van benned az Úr Jézushoz, és minden szentek irányában,
\par 6 Hogy a te hitedben való közösség hathatós legyen, a Krisztus ügyében, minden bennetek levõ jónak megismerése által.
\par 7 Mert sok örömünk és vígasztalásunk van a te szeretetedben, hogy a szenteknek szíveik megvídámodtak te általad, atyámfia.
\par 8 Annakokáért jóllehet nagy bátorságom van a Krisztusban, megparancsolni néked azt, a mi illendõ,
\par 9 A szeretetért inkább kérlek, ilyen lévén, mint Pál, a megvénhedett, most pedig foglya is a Jézus Krisztusnak;
\par 10 Kérlek téged az én fiamért, a kit fogságomban szûltem, Onésimusért,
\par 11 A ki egykor tenéked haszontalan volt, most pedig mind néked, mind nékem nagyon hasznos,
\par 12 Kit visszaküldöttem; te pedig õt, azaz az én szívemet, fogadd magadhoz!
\par 13 Õt én magamnál akartam tartani, hogy te helyetted szolgáljon nékem az evangyéliomért szenvedett fogságomban;
\par 14 De a te megkérdezésed nélkül semmit sem akartam cselekedni, hogy jótéteményed ne kényszerítésbõl, hanem szabad akaratból való legyen.
\par 15 Mert talán azért vált meg tõled ideig-óráig, hogy õt, mint örökkévalót kapd vissza;
\par 16 Nem úgy immár mint szolgát, hanem szolgánál nagyobbat, mint szeretett atyafit, kiváltképen nékem, mennyivel inkább pedig néked, mind testben, mind az Úrban.
\par 17 Azért, ha engem részestársadnak tartasz, úgy fogadd õt magadhoz, mint engemet.
\par 18 Ha pedig valamit vétett ellened, avagy adós, ezt nekem róvd fel.
\par 19 Én Pál írtam az én kezemmel, én megfizetem: hogy azt ne mondjam néked, hogy te magaddal is adós vagy ezen felül nékem.
\par 20 Bizonyára, atyámfia, jótéteményt várnék tõled az Úrban: vídámítsd meg az én szívemet az Úrban!
\par 21 Bízván a te engedelmességedben, így írtam néked, tudván, hogy annál, a mit mondok, többet is fogsz cselekedni.
\par 22 Egyúttal pedig készíts nékem szállást; mert reménylem, hogy a ti imádságaitokért néktek ajándékoztatom.
\par 23 Köszönt téged Epafrás, az én fogolytársam a Krisztus Jézusban,
\par 24 Továbbá Márk, Aristárkhus, Démás és Lukács, az én munkatársaim.
\par 25 A mi Urunk Jézus Krisztusnak kegyelme legyen a ti lelketekkel!


\end{document}