\begin{document}

\title{Laiškas Filemonui}

\chapter{1}


\par 1 Paulius, Kristaus Jėzaus kalinys, ir brolis Timotiejus mūsų mylimajam bendradarbiui Filemonui, 
\par 2 mylimai seseriai Apfijai, mūsų bendražygiui Archipui ir tavo namuose esančiai bažnyčiai: 
\par 3 malonė jums ir ramybė nuo Dievo, mūsų Tėvo, ir Viešpaties Jėzaus Kristaus! 
\par 4 Aš dėkoju Dievui, visada prisimindamas tave savo maldose, 
\par 5 nes girdžiu apie tavo tikėjimą ir meilę Viešpačiui Jėzui ir visiems šventiesiems. 
\par 6 Meldžiu, kad tavo dalyvavimas tikėjime taptų veiksmingas per pažinimą visokio gėrio, esančio mumyse Kristuje Jėzuje. 
\par 7 Mes turime didelį džiaugsmą ir paguodą iš tavo meilės, nes tu, broli, atgaivinai šventųjų širdis. 
\par 8 Nors galiu labai drąsiai Kristuje tau įsakyti, kas tinka, 
\par 9 bet verčiau prašau vardan meilės toks, koks esu: aš, Paulius, senyvas žmogus, o šiuo metu ir Jėzaus Kristaus kalinys, 
\par 10 prašau tave už savo vaiką,­už Onesimą, kurio tėvu tapau, būdamas surakintas. 
\par 11 Seniau jis buvo tau nenaudingas, o dabar ir tau, ir man naudingas. 
\par 12 Siunčiu jį atgal. Todėl priimk jį kaip mano paties širdį. 
\par 13 Norėjau jį pasilaikyti, kad jis tavo vietoje man patarnautų, kol esu kalinamas dėl Evangelijos, 
\par 14 tačiau be tavo sutikimo nenorėjau nieko daryti, kad tavo geras darbas būtų atliktas laisva valia, o ne tartum iš prievartos. 
\par 15 Galbūt jis tam ir buvo laikinai atskirtas, kad galėtum jį priimti amžinai, 
\par 16 jau ne kaip vergą, o daugiau­ kaip mylimą brolį, ypatingą man, o juo labiau tau, ir pagal kūną, ir Viešpatyje. 
\par 17 Tad jeigu laikai mane draugu, priimk jį kaip mane. 
\par 18 O jeigu jis yra tau padaręs skriaudą ar turi skolos,­įrašyk tai į mano sąskaitą. 
\par 19 Aš, Paulius, rašau savo ranka: atlyginsiu,­neminint, jog man ir pats save esi skolingas. 
\par 20 Taip, broli, norėčiau pasinaudoti tavimi Viešpatyje: atgaivink mano širdį Viešpatyje! 
\par 21 Rašau tau, pasitikėdamas tavo klusnumu ir žinodamas, jog padarysi daugiau, negu prašau. 
\par 22 Tad kartu paruošk man ir svečių kambarį, nes turiu vilties, jog jūsų maldų dėka būsiu jums dovanotas. 
\par 23 Tave sveikina Epafras, mano kalėjimo bičiulis Kristuje Jėzuje, 
\par 24 mano bendradarbiai Morkus, Aristarchas, Demas, Lukas. 
\par 25 Viešpaties Jėzaus Kristaus malonė tebūna su jūsų dvasia! Amen.

\end{document}