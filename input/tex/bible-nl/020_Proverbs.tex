\begin{document}

\title{Spreuken}



\chapter{1}

\par 1 De spreuken van Salomo, den zoon van David, den koning van Israel,
\par 2 Om wijsheid en tucht te weten; om te verstaan redenen des verstands;
\par 3 Om aan te nemen onderwijs van goed verstand, gerechtigheid, en recht, en billijkheden;
\par 4 Om den slechten kloekzinnigheid te geven, den jongeling wetenschap en bedachtzaamheid.
\par 5 Die wijs is, zal horen, en zal in lere toenemen; en die verstandig is, zal wijzen raad bekomen;
\par 6 Om te verstaan een spreuk en de uitlegging, de woorden der wijzen en hun raadselen.
\par 7 De vrees des HEEREN is het beginsel der wetenschap; de dwazen verachten wijsheid en tucht.
\par 8 Mijn zoon! hoor de tucht uws vaders, en verlaat de leer uwer moeder niet;
\par 9 Want zij zullen uw hoofd een aangenaam toevoegsel zijn, en ketenen aan uw hals.
\par 10 Mijn zoon! indien de zondaars u aanlokken, bewillig niet;
\par 11 Indien zij zeggen: Ga met ons, laat ons loeren op bloed, ons versteken tegen den onschuldige, zonder oorzaak;
\par 12 Laat ons hen levend verslinden, als het graf; ja, geheel en al, gelijk die in den kuil nederdalen;
\par 13 Alle kostelijk goed zullen wij vinden, onze huizen zullen wij met roof vullen.
\par 14 Gij zult uw lot midden onder ons werpen; wij zullen allen een buidel hebben.
\par 15 Mijn zoon! wandel niet met hen op den weg; weer uw voet van hun pad.
\par 16 Want hun voeten lopen ten boze; en zij haasten zich om bloed te storten.
\par 17 Zekerlijk, het net wordt tevergeefs gespreid voor de ogen van allerlei gevogelte;
\par 18 En deze loeren op hun eigen bloed, en versteken zich tegen hun zielen.
\par 19 Zo zijn de paden van een iegelijk, die gierigheid pleegt; zij zal de ziel van haar meester vangen.
\par 20 De opperste Wijsheid roept overluid daarbuiten; Zij verheft Haar stem op de straten.
\par 21 Zij roept in het voorste der woelingen; aan de deuren der poorten spreekt Zij Haar redenen in de stad;
\par 22 Gij slechten! hoe lang zult gij de slechtigheid beminnen, en de spotters voor zich de spotternij begeren, en de zotten wetenschap haten?
\par 23 Keert u tot Mijn bestraffing; ziet, Ik zal Mijn Geest ulieden overvloediglijk uitstorten; Ik zal Mijn woorden u bekend maken.
\par 24 Dewijl Ik geroepen heb, en gijlieden geweigerd hebt; Mijn hand uitgestrekt heb, en er niemand was, die opmerkte;
\par 25 En gij al Mijn raad verworpen, en Mijn bestraffing niet gewild hebt;
\par 26 Zo zal Ik ook in ulieder verderf lachen; Ik zal spotten, wanneer uw vreze komt.
\par 27 Wanneer uw vreze komt gelijk een verwoesting, en uw verderf aankomt als een wervelwind; wanneer u benauwdheid en angst overkomt;
\par 28 Dan zullen zij tot Mij roepen, maar Ik zal niet antwoorden; zij zullen Mij vroeg zoeken, maar zullen Mij niet vinden;
\par 29 Daarom, dat zij de wetenschap gehaat hebben, en de vreze des HEEREN niet hebben verkoren.
\par 30 Zij hebben in Mijn raad niet bewilligd; al Mijn bestraffingen hebben zij versmaad;
\par 31 Zo zullen zij eten van de vrucht van hun weg, en zich verzadigen met hun raadslagen.
\par 32 Want de afkering der slechten zal hen doden, en de voorspoed der zotten zal hen verderven.
\par 33 Maar die naar Mij hoort, zal zeker wonen, en hij zal gerust zijn van de vreze des kwaads.

\chapter{2}

\par 1 Mijn zoon! zo gij mijn redenen aanneemt, en mijn geboden bij u weglegt;
\par 2 Om uw oren naar wijsheid te doen opmerken; zo gij uw hart tot verstandigheid neigt;
\par 3 Ja, zo gij tot het verstand roept, uw stem verheft tot de verstandigheid;
\par 4 Zo gij haar zoekt als zilver, en naspeurt als verborgen schatten;
\par 5 Dan zult gij de vreze des HEEREN verstaan, en zult de kennis van God vinden.
\par 6 Want de HEERE geeft wijsheid; uit Zijn mond komt kennis en verstand.
\par 7 Hij legt weg voor de oprechten een bestendig wezen; Hij is een Schild dengenen, die oprechtelijk wandelen;
\par 8 Opdat zij de paden des rechts houden; en Hij zal den weg Zijner gunstgenoten bewaren.
\par 9 Dan zult gij verstaan gerechtigheid, en recht, en billijkheden, en alle goed pad.
\par 10 Als de wijsheid in uw hart zal gekomen zijn, en de wetenschap voor uw ziel zal liefelijk zijn;
\par 11 Zo zal de bedachtzaamheid over u de wacht houden, de verstandigheid zal u behoeden;
\par 12 Om u te redden van den kwaden weg, van den man, die verkeerdheden spreekt;
\par 13 Van degenen, die de paden der oprechtheid verlaten, om te gaan in de wegen der duisternis;
\par 14 Die blijde zijn in het kwaad doen, zich verheugen in de verkeerdheden des kwaden;
\par 15 Welker paden verkeerd zijn, en afwijkende in hun sporen;
\par 16 Om u te redden van de vreemde vrouw, van de onbekende, die met haar redenen vleit;
\par 17 Die den leidsman harer jonkheid verlaat, en het verbond haars Gods vergeet;
\par 18 Want haar huis helt naar den dood, en haar paden naar de overledenen.
\par 19 Allen die tot haar ingaan, zullen niet wederkomen, en zullen de paden des levens niet aantreffen;
\par 20 Opdat gij wandelt op den weg der goeden, en houdt de paden der rechtvaardigen.
\par 21 Want de vromen zullen de aarde bewonen, en de oprechten zullen daarin overblijven;
\par 22 Maar de goddelozen zullen van de aarde uitgeroeid worden, en de trouwelozen zullen er van uitgerukt worden.

\chapter{3}

\par 1 Mijn zoon! vergeet mijn wet niet, maar uw hart beware mijn geboden.
\par 2 Want langheid van dagen, en jaren van leven, en vrede zullen zij u vermeerderen.
\par 3 Dat de goedertierenheid en de trouw u niet verlaten; bind ze aan uw hals, schrijf zij op de tafel uws harten.
\par 4 En vind gunst en goed verstand, in de ogen Gods en der mensen.
\par 5 Vertrouw op den HEERE met uw ganse hart, en steun op uw verstand niet.
\par 6 Ken Hem in al uw wegen, en Hij zal uw paden recht maken.
\par 7 Zijt niet wijs in uw ogen; vrees den HEERE, en wijk van het kwade.
\par 8 Het zal een medicijn voor uw navel zijn, en een bevochtiging voor uw beenderen.
\par 9 Vereer den HEERE van uw goed, en van de eerstelingen al uwer inkomsten;
\par 10 Zo zullen uw schuren met overvloed vervuld worden, en uw perskuipen van most overlopen.
\par 11 Mijn zoon! verwerp de tucht des HEEREN niet, en wees niet verdrietig over Zijn kastijding;
\par 12 Want de HEERE kastijdt dengene, dien Hij liefheeft, ja, gelijk een vader den zoon, in denwelken hij een welbehagen heeft.
\par 13 Welgelukzalig is de mens, die wijsheid vindt, en de mens, die verstandigheid voortbrengt!
\par 14 Want haar koophandel is beter dan de koophandel van zilver, en haar inkomst dan het uitgegraven goud.
\par 15 Zij is kostelijker dan robijnen; en al wat u lusten mag, is met haar niet te vergelijken.
\par 16 Langheid der dagen is in haar rechterhand, in haar linkerhand rijkdom en eer.
\par 17 Haar wegen zijn wegen der liefelijkheid, en al haar paden vrede.
\par 18 Zij is een boom des levens dengenen, die ze aangrijpen, en elkeen, die ze vast houdt, wordt gelukzalig.
\par 19 De HEERE heeft de aarde door wijsheid gegrond, de hemelen door verstandigheid bereid.
\par 20 Door Zijn wetenschap zijn de afgronden gekloofd, en de wolken druipen dauw.
\par 21 Mijn zoon! laat ze niet afwijken van uw ogen; bewaar de bestendige wijsheid en bedachtzaamheid.
\par 22 Want zij zullen het leven voor uw ziel zijn, en een aangenaamheid voor uw hals.
\par 23 Dan zult gij uw weg zeker wandelen, en gij zult uw voet niet stoten.
\par 24 Zo gij nederligt, zult gij niet schrikken; maar gij zult nederliggen en uw slaap zal zoet wezen.
\par 25 Vrees niet voor haastigen schrik, noch voor de verwoesting der goddelozen, als zij komt.
\par 26 Want de HEERE zal met uw hoop wezen, en Hij zal uw voet bewaren van gevangen te worden.
\par 27 Onthoud het goed van zijn meesters niet, als het in het vermogen uwer hand is te doen.
\par 28 Zeg niet tot uw naaste: Ga heen, en kom weder, en morgen zal ik geven, dewijl het bij u is.
\par 29 Smeed geen kwaad tegen uw naaste, aangezien hij met vertrouwen bij u woont.
\par 30 Twist met een mens niet zonder oorzaak, zo hij u geen kwaad gedaan heeft.
\par 31 Zijt niet nijdig over een man des gewelds, en verkies geen van zijn wegen.
\par 32 Want de afwijker is den HEERE een gruwel; maar Zijn verborgenheid is met den oprechte.
\par 33 De vloek des HEEREN is in het huis des goddelozen; maar de woning der rechtvaardigen zal Hij zegenen.
\par 34 Zekerlijk, de spotters zal Hij bespotten, maar den zachtmoedigen zal Hij genade geven.
\par 35 De wijzen zullen eer beerven; maar elk een der zotten neemt schande op zich.

\chapter{4}

\par 1 Hoort, gij kinderen! de tucht des vaders, en merkt op, om verstand te weten.
\par 2 Dewijl ik ulieden goede leer geve, verlaat mijn wet niet.
\par 3 Want ik was mijns vaders zoon, teder, en een enige voor het aangezicht mijner moeder.
\par 4 Hij nu leerde mij, en zeide tot mij: Uw hart houde mijn woorden vast, onderhoud mijn geboden, en leef.
\par 5 Verkrijg wijsheid, verkrijg verstand; vergeet niet, en wijk niet van de redenen mijns monds.
\par 6 Verlaat ze niet, en zij zal u behoeden; heb ze lief, en zij zal u bewaren.
\par 7 De wijsheid is het voornaamste; verkrijg dan wijsheid, en verkrijg verstand met al uw bezitting.
\par 8 Verhef ze, en zij zal u verhogen; zij zal u vereren, als gij haar omhelzen zult.
\par 9 Zij zal uw hoofd een aangenaam toevoegsel geven, een sierlijke kroon zal zij u leveren.
\par 10 Hoor, mijn zoon! en neem mijn redenen aan, en de jaren des levens zullen u vermenigvuldigd worden.
\par 11 Ik onderwijs u in den weg der wijsheid; ik doe u treden in de rechte sporen.
\par 12 In uw gaan zal uw tred niet benauwd worden, en indien gij loopt, zult gij niet struikelen.
\par 13 Grijp de tucht aan, laat niet af; bewaar ze, want zij is uw leven.
\par 14 Kom niet op het pad der goddelozen, en treed niet op den weg der bozen.
\par 15 Verwerp dien, ga er niet door; wijk er van, en ga voorbij.
\par 16 Want zij slapen niet, zo zij geen kwaad gedaan hebben; en hun slaap wordt weggenomen, zo zij niet iemand hebben doen struikelen.
\par 17 Want zij eten brood der goddeloosheid, en drinken wijn van enkel geweld.
\par 18 Maar het pad der rechtvaardigen is gelijk een schijnend licht, voortgaande en lichtende tot den vollen dag toe.
\par 19 De weg der goddelozen is als donkerheid, zij weten niet, waarover zij struikelen zullen.
\par 20 Mijn zoon! merk op mijn woorden, neig uw oor tot mijn redenen.
\par 21 Laat ze niet wijken van uw ogen, behoud ze in het midden uws harten.
\par 22 Want zij zijn het leven dengenen, die ze vinden, en een medicijn voor hun gehele vlees.
\par 23 Behoed uw hart boven al wat te bewaren is, want daaruit zijn de uitgangen des levens.
\par 24 Doe de verkeerdheid des monds van u weg, en doe de verdraaidheid der lippen verre van u.
\par 25 Laat uw ogen rechtuit zien, en uw oogleden zich recht voor u heen houden.
\par 26 Weeg den gang uws voets, en laat al uw wegen wel gevestigd zijn.
\par 27 Wijk niet ter rechter hand of ter linkerhand, wend uw voet af van het kwade.

\chapter{5}

\par 1 Mijn zoon! merk op mijn wijsheid, neig uw oor tot mijn verstand;
\par 2 Opdat gij alle bedachtzaamheid behoudt, en uw lippen wetenschap bewaren.
\par 3 Want de lippen der vreemde vrouw druppen honigzeem, en haar gehemelte is gladder dan olie.
\par 4 Maar het laatste van haar is bitter als alsem, scherp als een tweesnijdend zwaard.
\par 5 Haar voeten dalen naar den dood, haar treden houden de hel vast.
\par 6 Opdat gij het pad des levens niet zoudt wegen, zijn haar gangen ongestadig, dat gij het niet merkt.
\par 7 Nu dan, gij kinderen! hoort naar mij, en wijkt niet van de redenen mijns monds.
\par 8 Maak uw weg verre van haar, en nader niet tot de deur van haar huis;
\par 9 Opdat gij anderen uw eer niet geeft, en uw jaren den wrede;
\par 10 Opdat de vreemden zich niet verzadigen van uw vermogen, en al uw smartelijke arbeid niet kome in het huis des onbekenden;
\par 11 En gij in uw laatste brult, als uw vlees, en uw lijf verteerd is;
\par 12 En zegt: Hoe heb ik de tucht gehaat, en mijn hart de bestraffing versmaad!
\par 13 En heb niet gehoord naar de stem mijner onderwijzers, noch mijn oren geneigd tot mijn leraars!
\par 14 Ik ben bijna in alle kwaad geweest, in het midden der gemeente en der vergadering!
\par 15 Drink water uit uw bak, en vloeden uit het midden van uw bornput;
\par 16 Laat uw fonteinen zich buiten verspreiden, en de waterbeken op de straten;
\par 17 Laat ze de uwe alleen zijn, en van geen vreemde met u.
\par 18 Uw springader zij gezegend; en verblijd u vanwege de huisvrouw uwer jeugd;
\par 19 Een zeer liefelijke hinde, en een aangenaam steengeitje; laat u haar borsten te allen tijd dronken maken; dool steeds in haar liefde.
\par 20 En waarom zoudt gij, mijn zoon, in een vreemde dolen, en den schoot der onbekende omvangen?
\par 21 Want eens iegelijks wegen zijn voor de ogen des HEEREN, en Hij weegt al zijne gangen.
\par 22 Den goddeloze zullen zijn ongerechtigheden vangen, en met de banden zijner zonden zal hij vastgehouden worden.
\par 23 Hij zal sterven, omdat hij zonder tucht geweest is, en in de grootheid zijner dwaasheid zal hij verdwalen.

\chapter{6}

\par 1 Mijn zoon! zo gij voor uw naaste borg geworden zijt, voor een vreemde uw hand toegeklapt hebt;
\par 2 Gij zijt verstrikt met de redenen uws monds; gij zijt gevangen met de redenen uws monds.
\par 3 Doe nu dit, mijn zoon! en red u, dewijl gij in de hand uws naasten gekomen zijt; ga, onderwerp uzelven, en sterk uw naaste.
\par 4 Laat uw ogen geen slaap toe, noch uw oogleden sluimering;
\par 5 Red u, als een ree uit de hand des jagers, en als een vogel uit de hand des vogelvangers.
\par 6 Ga tot de mier, gij luiaard! zie haar wegen, en word wijs;
\par 7 Dewelke, geen overste, ambtman noch heerser hebbende,
\par 8 Haar brood bereidt in den zomer, haar spijs vergadert in den oogst.
\par 9 Hoe lang zult gij, luiaard, nederliggen? Wanneer zult gij van uw slaap opstaan?
\par 10 Een weinig slapens, een weinig sluimerens, een weinig handvouwens, al nederliggende;
\par 11 Zo zal uw armoede u overkomen als een wandelaar, en uw gebrek als een gewapend man.
\par 12 Een Belialsmens, een ondeugdzaam man gaat met verkeerdheid des monds om;
\par 13 Wenkt met zijn ogen, spreekt met zijn voeten, leert met zijn vingeren;
\par 14 In zijn hart zijn verkeerdheden, hij smeedt te aller tijd kwaad; hij werpt twisten in.
\par 15 Daarom zal zijn verderf haastelijk komen; hij zal schielijk verbroken worden, dat er geen genezen aan zij.
\par 16 Deze zes haat de HEERE; ja, zeven zijn Zijn ziel een gruwel:
\par 17 Hoge ogen, een valse tong, en handen, die onschuldig bloed vergieten;
\par 18 Een hart, dat ondeugdzame gedachten smeedt; voeten, die zich haasten, om tot kwaad te lopen;
\par 19 Een vals getuige, die leugenen blaast; en die tussen broederen krakelen inwerpt.
\par 20 Mijn zoon, bewaar het gebod uws vaders, en verlaat de wet uwer moeder niet.
\par 21 Bind ze steeds aan uw hart, hecht ze aan uw hals.
\par 22 Als gij wandelt, zal dat u geleiden; als gij nederligt, zal het over u de wacht houden; als gij wakker wordt, zal hetzelve met u spreken.
\par 23 Want het gebod is een lamp, en de wet is een licht, en de bestraffingen der tucht zijn de weg des levens;
\par 24 Om u te bewaren voor de kwade vrouw, voor het gevlei der vreemde tong.
\par 25 Begeer haar schoonheid niet in uw hart, en laat ze u niet vangen met haar oogleden.
\par 26 Want door een vrouw, die een hoer is, komt men tot een stuk broods; en eens mans huisvrouw jaagt de kostelijke ziel.
\par 27 Zal iemand vuur in zijn boezem nemen, dat zijn klederen niet verbrand worden?
\par 28 Zal iemand op kolen gaan, dat zijn voeten niet branden?
\par 29 Alzo die tot zijns naasten huisvrouw ingaat; al wie haar aanroert, zal niet onschuldig gehouden worden.
\par 30 Men doet een dief geen verachting aan, als hij steelt om zijn ziel te vullen, dewijl hij honger heeft;
\par 31 En gevonden zijnde, vergeldt hij het zevenvoudig; hij geeft al het goed van zijn huis.
\par 32 Maar die met een vrouw overspel doet, is verstandeloos; hij verderft zijn ziel, die dat doet;
\par 33 Plage en schande zal hij vinden, en zijn smaad zal niet uitgewist worden.
\par 34 Want jaloersheid is een grimmigheid des mans; en in den dag der wraak zal hij niet verschonen.
\par 35 Hij zal geen verzoening aannemen; en hij zal niet bewilligen, ofschoon gij het geschenk vergroot.

\chapter{7}

\par 1 Mijn zoon, bewaar mijn redenen, en leg mijn geboden bij u weg.
\par 2 Bewaar mijn geboden, en leef, en mijn wet als den appel uwer ogen.
\par 3 Bind ze aan uw vingeren, schrijf ze op de tafels uws harten.
\par 4 Zeg tot de wijsheid: Gij zijt mijn zuster; en heet het verstand uw bloedvriend;
\par 5 Opdat zij u bewaren voor een vreemde vrouw, voor de onbekende, die met haar redenen vleit.
\par 6 Want door het venster van mijn huis, door mijn tralie keek ik uit;
\par 7 En ik zag onder de slechten; ik merkte onder de jonge gezellen een verstandelozen jongeling;
\par 8 Voorbijgaande op de straat, nevens haar hoek, en hij trad op den weg van haar huis.
\par 9 In de schemering, in den avond des daags, in den zwarten nacht en de donkerheid;
\par 10 En ziet, een vrouw ontmoette hem in hoerenversiersel, en met het hart op haar hoede;
\par 11 Deze was woelachtig en wederstrevig, haar voeten bleven in haar huis niet;
\par 12 Nu buiten, dan op de straten zijnde, en bij alle hoeken loerende;
\par 13 En zij greep hem aan, en kuste hem; zij sterkte haar aangezicht, en zeide tot hem:
\par 14 Dankoffers zijn bij mij, ik heb heden mijn geloften betaald;
\par 15 Daarom ben ik uitgegaan u tegemoet, om uw aangezicht naarstiglijk te zoeken, en ik heb u gevonden.
\par 16 Ik heb mijn bedstede met tapijtsieraad toegemaakt, met uitgehouwen werken, met fijn linnen van Egypte;
\par 17 Ik heb mijn leger met mirre, aloe en kaneel welriekende gemaakt;
\par 18 Kom, laat ons dronken worden van minnen tot den morgen toe; laat ons ons vrolijk maken in grote liefde.
\par 19 Want de man is niet in zijn huis, hij is een verren weg getogen;
\par 20 Hij heeft een bundel gelds in zijn hand genomen; ten bestemden dage zal hij naar zijn huis komen.
\par 21 Zij bewoog hem door de veelheid van haar onderricht, zij dreef hem aan door het gevlei harer lippen.
\par 22 Hij ging haar straks achterna, gelijk een os ter slachting gaat, en gelijk een dwaas tot de tuchtiging der boeien.
\par 23 Totdat hem de pijl zijn lever doorsneed; gelijk een vogel zich haast naar den strik, en niet weet, dat dezelve tegen zijn leven is.
\par 24 Nu dan, kinderen, hoort naar mij, en luistert naar de redenen mijns monds.
\par 25 Laat uw hart tot haar wegen niet wijken, dwaalt niet op haar paden.
\par 26 Want zij heeft veel gewonden nedergeveld, en al haar gedoden zijn machtig vele.
\par 27 Haar huis zijn wegen des grafs, dalende naar de binnenkameren des doods.

\chapter{8}

\par 1 Roept de Wijsheid niet, en verheft niet de Verstandigheid Haar stem?
\par 2 Op de spits der hoge plaatsen, aan den weg, ter plaatse, waar paden zijn, staat Zij;
\par 3 Aan de zijde der poorten, voor aan de stad, aan den ingang der deuren roept Zij overluid:
\par 4 Tot u, o mannen! roep Ik, en Mijn stem is tot de mensenkinderen.
\par 5 Gij slechten! verstaat kloekzinnigheid, en gij zotten! verstaat met het hart.
\par 6 Hoort, want ik zal vorstelijke dingen spreken, en de opening Mijner lippen zal enkel billijkheid zijn.
\par 7 Want Mijn gehemelte zal de waarheid bedachtelijk uitspreken, en de goddeloosheid is Mijn lippen een gruwel.
\par 8 Al de redenen Mijns monds zijn in gerechtigheid; er is niets verdraaids, noch verkeerds in.
\par 9 Zij zijn alle recht voor dengene, die verstandig is, en rechtmatig voor degenen, die wetenschap vinden.
\par 10 Neemt Mijn tucht aan, en niet zilver, en wetenschap, meer dan het uitgelezen uitgegraven goud.
\par 11 Want wijsheid is beter dan robijnen, en al wat men begeren mag, is met haar niet te vergelijken.
\par 12 Ik, Wijsheid, woon bij de kloekzinnigheid, en vinde de kennis van alle bedachtzaamheid.
\par 13 De vreze des HEEREN is, te haten het kwade, de hovaardigheid, en den hoogmoed, en den kwaden weg; Ik haat ook den mond der verkeerdheden.
\par 14 Raad en het wezen zijn Mijne; Ik ben het Verstand, Mijne is de Sterkte.
\par 15 Door Mij regeren de koningen, en de vorsten stellen gerechtigheid.
\par 16 Door Mij heersen de heersers, en de prinsen, al de rechters der aarde.
\par 17 Ik heb lief, die Mij liefhebben; en die Mij vroeg zoeken, zullen Mij vinden.
\par 18 Rijkdom en eer is bij Mij, duurachtig goed en gerechtigheid.
\par 19 Mijn vrucht is beter dan uitgegraven goud, en dan dicht goud; en Mijn inkomen dan uitgelezen zilver.
\par 20 Ik doe wandelen op den weg der gerechtigheid, in het midden van de paden des rechts;
\par 21 Opdat Ik Mijn liefhebbers doe beerven dat bestendig is, en Ik zal hun schatkameren vervullen.
\par 22 De HEERE bezat Mij in het beginsel Zijns wegs, voor Zijn werken, van toen aan.
\par 23 Ik ben van eeuwigheid af gezalfd geweest; van den aanvang, van de oudheden der aarde aan.
\par 24 Ik was geboren, als de afgronden nog niet waren, als nog geen fonteinen waren, zwaar van water;
\par 25 Aleer de bergen ingevest waren, voor de heuvelen was Ik geboren.
\par 26 Hij had de aarde nog niet gemaakt, noch de velden, noch de aanvang van de stofjes der wereld.
\par 27 Toen Hij de hemelen bereidde, was Ik daar; toen Hij een cirkel over het vlakke des afgronds beschreef;
\par 28 Toen Hij de opperwolken van boven vestigde; toen Hij de fonteinen des afgronds vastmaakte;
\par 29 Toen Hij der zee haar perk zette, opdat de wateren Zijn bevel niet zouden overtreden; toen Hij de grondvesten der aarde stelde;
\par 30 Toen was Ik een voedsterling bij Hem, en Ik was dagelijks Zijn vermakingen, te aller tijd voor Zijn aangezicht spelende;
\par 31 Spelende in de wereld Zijns aardrijks, en Mijn vermakingen zijn met de mensenkinderen.
\par 32 Nu dan, kinderen! hoort naar Mij; want welgelukzalig zijn zij, die Mijn wegen bewaren.
\par 33 Hoort de tucht, en wordt wijs, en verwerpt die niet.
\par 34 Welgelukzalig is de mens, die naar Mij hoort, dagelijks wakende aan Mijn poorten, waarnemende de posten Mijner deuren.
\par 35 Want die Mij vindt, vindt het leven, en trekt een welgevallen van den HEERE.
\par 36 Maar die tegen Mij zondigt, doet zijn ziel geweld aan; allen, die Mij haten, hebben den dood lief.

\chapter{9}

\par 1 De opperste Wijsheid heeft Haar huis gebouwd; Zij heeft Haar zeven pilaren gehouwen.
\par 2 Zij heeft Haar slachtvee geslacht. Zij heeft Haar wijn gemengd; ook heeft Zij Haar tafel toegericht.
\par 3 Zij heeft Haar dienstmaagden uitgezonden; Zij nodigt op de tinnen van de hoogten der stad:
\par 4 Wie is slecht? Hij kere zich herwaarts! Tot de verstandeloze zegt Zij:
\par 5 Komt, eet van Mijn brood, en drinkt van den wijn, dien Ik gemengd heb.
\par 6 Verlaat de slechtigheden, en leeft; en treedt in den weg des verstands.
\par 7 Wie den spotter tuchtigt, behaalt zich schande; en die den goddeloze bestraft, zijn schandvlek.
\par 8 Bestraf den spotter niet, opdat hij u niet hate; bestraf den wijze, en hij zal u liefhebben.
\par 9 Leer den wijze, zo zal hij nog wijzer worden; onderwijs den rechtvaardige, zo zal hij in leer toenemen.
\par 10 De vreze des HEEREN is het beginsel der wijsheid, en de wetenschap der heiligen is verstand.
\par 11 Want door Mij zullen uw dagen vermenigvuldigen, en de jaren des levens zullen u toegedaan worden.
\par 12 Indien gij wijs zijt, gij zijt wijs voor uzelven; en zijt gij een spotter, gij zult het alleen dragen.
\par 13 Een zotte vrouw is woelachtig, de slechtigheid zelve, en weet niet met al.
\par 14 En zij zit aan de deur van haar huis, op een stoel, op de hoge plaatsen der stad;
\par 15 Om te roepen degenen, die op den weg voorbijgaan, die hun paden recht maken, zeggende:
\par 16 Wie is slecht? Hij kere zich herwaarts; en tot den verstandeloze zegt zij:
\par 17 De gestolen wateren zijn zoet, en het verborgen brood is liefelijk.
\par 18 Maar hij weet niet, dat aldaar doden zijn; haar genoden zijn in de diepten der hel.

\chapter{10}

\par 1 De spreuken van Salomo. Een wijs zoon verblijdt den vader; maar een zot zoon is zijner moeder droefheid.
\par 2 Schatten der goddeloosheid doen geen nut; maar de gerechtigheid redt van den dood.
\par 3 De HEERE laat de ziel des rechtvaardigen niet hongeren; maar de have der goddelozen stoot Hij weg.
\par 4 Die met een bedriegelijke hand werkt, wordt arm; maar de hand der vlijtigen maakt rijk.
\par 5 Die in den zomer vergadert, is een verstandig zoon; maar die in den oogst vast slaapt, is een zoon die beschaamd maakt.
\par 6 Zegeningen zijn op het hoofd des rechtvaardigen; maar het geweld bedekt den mond der goddelozen.
\par 7 De gedachtenis des rechtvaardigen zal tot zegening zijn; maar de naam der goddelozen zal verrotten.
\par 8 Die wijs van hart is, neemt de geboden aan; maar die dwaas is van lippen, zal omgeworpen worden.
\par 9 Die in oprechtheid wandelt, wandelt zeker; maar die zijn wegen verkeert, zal bekend worden.
\par 10 Die met het oog wenkt, richt smart aan; en een dwaas van lippen zal omgeworpen worden.
\par 11 De mond des rechtvaardigen is een springader des levens; maar het geweld bedekt den mond der goddelozen.
\par 12 Haat verwekt krakelen; maar de liefde dekt alle overtredingen toe.
\par 13 In de lippen des verstandigen wordt wijsheid gevonden; maar op den rug des verstandelozen de roede.
\par 14 De wijzen leggen wetenschap weg; maar den mond des dwazen is de verstoring nabij.
\par 15 Des rijken goed is een stad zijner sterkte; de armoede der geringen is hun verstoring.
\par 16 Het werk des rechtvaardigen is ten leven; de inkomst des goddelozen is ter zonde.
\par 17 Het pad tot het leven is desgenen die de tucht bewaart; maar die de bestraffing verlaat, doet dwalen.
\par 18 Die den haat bedekt, is van valse lippen, en die een kwaad gerucht voortbrengt, is een zot.
\par 19 In de veelheid der woorden ontbreekt de overtreding niet; maar die zijn lippen weerhoudt, is kloek verstandig.
\par 20 De tong des rechtvaardigen is uitgelezen zilver; het hart der goddelozen is weinig waard.
\par 21 De lippen des rechtvaardigen voeden er velen; maar de dwazen sterven door gebrek van verstand.
\par 22 De zegen des HEEREN, die maakt rijk; en Hij voegt er geen smart bij.
\par 23 Het is voor den zot als spel schandelijkheid te doen; maar voor een man van verstand, wijsheid te plegen.
\par 24 De vreze des goddelozen, die zal hem overkomen; maar de begeerte der rechtvaardigen zal God geven.
\par 25 Gelijk een wervelwind voorbijgaat, alzo is de goddeloze niet meer; maar de rechtvaardige is een eeuwige grondvest.
\par 26 Gelijk edik den tanden, en gelijk rook den ogen is, zo is de luie dengenen, die hem uitzenden.
\par 27 De vreze des HEEREN vermeerdert de dagen; maar de jaren der goddelozen worden verkort.
\par 28 De hoop der rechtvaardigen is blijdschap; maar de verwachting der goddelozen zal vergaan.
\par 29 De weg des HEEREN is voor den oprechte sterkte; maar voor de werkers der ongerechtigheid verstoring.
\par 30 De rechtvaardige zal in eeuwigheid niet bewogen worden; maar de goddelozen zullen de aarde niet bewonen.
\par 31 De mond des rechtvaardigen brengt overvloediglijk wijsheid voort; maar de tong der verkeerdheden zal uitgeroeid worden.
\par 32 De lippen des rechtvaardigen weten wat welgevallig is; maar de mond der goddelozen enkel verkeerdheid.

\chapter{11}

\par 1 Een bedriegelijke weegschaal is den HEERE een gruwel; maar een volkomen weegsteen is Zijn welgevallen.
\par 2 Als de hovaardigheid komt, zal de schande ook komen; maar met de ootmoedigen is wijsheid.
\par 3 De oprechtheid der oprechten leidt hen; maar de verkeerdheden der trouwelozen verstoort hen.
\par 4 Goed doet geen nut ten dage der verbolgenheid; maar de gerechtigheid redt van den dood.
\par 5 De gerechtigheid des oprechten maakt zijn weg recht; maar de goddeloze valt door zijn goddeloosheid.
\par 6 De gerechtigheid der vromen zal hen redden; maar de trouwelozen worden gevangen in hun verkeerdheid.
\par 7 Als de goddeloze mens sterft, vergaat zijn verwachting; zelfs is de allersterkste hoop vergaan.
\par 8 De rechtvaardige wordt uit benauwdheid bevrijd; en de goddeloze komt in zijn plaats.
\par 9 De huichelaar verderft zijn naaste door den mond; maar door wetenschap worden de rechtvaardigen bevrijd.
\par 10 Een stad springt op van vreugde over het welvaren der rechtvaardigen; en als de goddelozen vergaan, is er gejuich.
\par 11 Door den zegen der oprechten wordt een stad verheven; maar door den mond der goddelozen wordt zij verbroken.
\par 12 Die verstandeloos is, veracht zijn naaste; maar een man van groot verstand zwijgt stil.
\par 13 Die als een achterklapper wandelt, openbaart het heimelijke; maar die getrouw is van geest, bedekt de zaak.
\par 14 Als er geen wijze raadslagen zijn, vervalt het volk; maar de behoudenis is in de veelheid der raadslieden.
\par 15 Als iemand voor een vreemde borg geworden is, hij zal zekerlijk verbroken worden; maar wie degenen haat, die in de hand klappen, is zeker.
\par 16 Een aangename huisvrouw houdt de eer vast, gelijk de geweldigen den rijkdom vasthouden.
\par 17 Een goedertieren mens doet zijn ziel wel; maar die wreed is, beroert zijn vlees.
\par 18 De goddeloze doet een vals werk; maar voor dengene, die gerechtigheid zaait, is trouwe loon.
\par 19 Alzo is de gerechtigheid ten leven, gelijk die het kwade najaagt, naar zijn dood jaagt.
\par 20 De verkeerden van hart zijn den HEERE een gruwel; maar de oprechten van weg zijn Zijn welgevallen.
\par 21 Hand aan hand zal de boze niet onschuldig zijn; maar het zaad der rechtvaardigen zal ontkomen.
\par 22 Een schone vrouw, die van rede afwijkt, is een gouden bagge in een varkenssnuit.
\par 23 De begeerte der rechtvaardigen is alleenlijk het goede; maar de verwachting der goddelozen is verbolgenheid.
\par 24 Er is een, die uitstrooit, denwelken nog meer toegedaan wordt; en een, die meer inhoudt dan recht is, maar het is tot gebrek.
\par 25 De zegenende ziel zal vet gemaakt worden; en die bevochtigt, zal ook zelf een vroege regen worden.
\par 26 Wie koren inhoudt, dien vloekt het volk; maar zegening zal zijn over het hoofd des verkopers.
\par 27 Wie het goede vroeg nazoekt, zoekt welgevalligheid; maar wie het kwade natracht, dien zal het overkomen.
\par 28 Wie op zijn rijkdom vertrouwt, die zal vallen; maar de rechtvaardigen zullen groenen als loof.
\par 29 Wie zijn huis beroert, zal wind erven; en de dwaas zal een knecht zijn desgenen, die wijs van hart is.
\par 30 De vrucht des rechtvaardigen is een boom des levens; en wie zielen vangt, is wijs.
\par 31 Ziet, den rechtvaardige wordt vergolden op de aarde, hoeveel te meer den goddeloze en zondaar!

\chapter{12}

\par 1 Wie de tucht liefheeft, die heeft de wetenschap lief; maar wie de bestraffing haat, is onvernuftig.
\par 2 De goede zal een welgevallen trekken van den HEERE; maar een man van schandelijke verdichtselen zal Hij verdoemen.
\par 3 De mens zal niet bevestigd worden door goddeloosheid; maar de wortel der rechtvaardigen zal niet bewogen worden.
\par 4 Een kloeke huisvrouw is een kroon haars heren; maar die beschaamt maakt, is als verrotting in zijn beenderen.
\par 5 Der rechtvaardigen gedachten zijn recht; der goddelozen raadslagen zijn bedrog.
\par 6 De woorden der goddelozen zijn om op bloed te loeren; maar de mond der oprechten zal ze redden.
\par 7 De goddelozen worden omgekeerd, dat zij niet meer zijn; maar het huis der rechtvaardigen zal bestaan.
\par 8 Een ieder zal geprezen worden, naardat zijn verstandigheid is; maar die verkeerd van hart is, zal tot verachting wezen.
\par 9 Beter is, die zich gering acht, en een knecht heeft, dan die zichzelven eert, en des broods gebrek heeft.
\par 10 De rechtvaardige kent het leven van zijn beest; maar de barmhartigheden der goddelozen zijn wreed.
\par 11 Die zijn land bouwt, zal van brood verzadigd worden; maar die ijdele mensen volgt, is verstandeloos.
\par 12 De goddeloze begeert het net der bozen; maar de wortel der rechtvaardigen zal uitgeven.
\par 13 In de overtreding der lippen is de strik des bozen; maar de rechtvaardige zal uit de benauwdheid uitkomen.
\par 14 Een ieder wordt van de vrucht des monds met goed verzadigd; en de vergelding van des mensen handen zal hij tot zich wederbrengen.
\par 15 De weg des dwazen is recht in zijn ogen; maar die naar raad hoort, is wijs.
\par 16 De toorn des dwazen wordt ten zelven dage bekend; maar die kloekzinnig is, bedekt de schande.
\par 17 Die waarheid voortbrengt, maakt gerechtigheid bekend; maar een getuige der valsheden, bedrog.
\par 18 Daar is een, die woorden als steken van een zwaard onbedachtelijk uitspreekt; maar de tong der wijzen is medicijn.
\par 19 Een waarachtige lip zal bevestigd worden in eeuwigheid; maar een valse tong is maar voor een ogenblik.
\par 20 Bedrog is in het hart dergenen, die kwaad smeden; maar degenen die vrede raden, hebben blijdschap.
\par 21 Den rechtvaardigen zal geen leed wedervaren; maar de goddelozen zullen met kwaad vervuld worden.
\par 22 Valse lippen zijn den HEERE een gruwel; maar die trouwelijk handelen, zijn Zijn welgevallen.
\par 23 Een kloekzinnig mens bedekt de wetenschap; maar het hart der zotten roept dwaasheid uit.
\par 24 De hand der vlijtigen zal heersen; maar de bedriegers zullen onder cijns wezen.
\par 25 Bekommernis in het hart des mensen buigt het neder; maar een goed woord verblijdt het.
\par 26 De rechtvaardige is voortreffelijker dan zijn naaste; maar de weg der goddelozen doet hen dwalen.
\par 27 Een bedrieger zal zijn jachtvang niet braden; maar het kostelijk goed des mensen is des vlijtigen.
\par 28 In het pad der gerechtigheid is het leven; en in den weg van haar voetpad is de dood niet.

\chapter{13}

\par 1 Een wijs zoon hoort de tucht des vaders; maar een spotter hoort de bestraffing niet.
\par 2 Een ieder zal van de vrucht des monds het goede eten; maar de ziel der trouwelozen het geweld.
\par 3 Die zijn mond bewaart, behoudt zijn ziel; maar voor hem is verstoring, die zijn lippen wijd opendoet.
\par 4 De ziel des luiaards is begerig, doch er is niets; maar de ziel der vlijtigen zal vet gemaakt worden.
\par 5 De rechtvaardige haat leugentaal; maar de goddeloze maakt zich stinkende, en doet zich schaamte aan.
\par 6 De gerechtigheid bewaart den oprechte van weg; maar de goddeloosheid zal den zondaar omkeren.
\par 7 Er is een, die zichzelven rijk maakt, en niet met al heeft, en een, die zichzelven arm maakt, en heeft veel goed.
\par 8 Het rantsoen van ieders ziel is zijn rijkdom; maar de arme hoort het schelden niet.
\par 9 Het licht der rechtvaardigen zal zich verblijden; maar de lamp der goddelozen zal uitgeblust worden.
\par 10 Door hovaardigheid maakt men niet dan gekijf; maar bij de beradenen is wijsheid.
\par 11 Goed, van ijdelheid gekomen, zal verminderd worden; maar die met de hand vergadert, zal het vermeerderen.
\par 12 De uitgestelde hoop krenkt het hart; maar de begeerte, die komt, is een boom des levens.
\par 13 Die het woord veracht, die zal verdorven worden; maar wie het gebod vreest, dien zal vergolden worden.
\par 14 Des wijzen leer is een springader des levens, om af te wijken van de strikken des doods.
\par 15 Goed verstand geeft aangenaamheid; maar de weg der trouwelozen is streng.
\par 16 Al wie kloekzinnig is, handelt met wetenschap; maar een zot breidt dwaasheid uit.
\par 17 Een goddeloze bode zal in het kwaad vallen; maar een trouw gezant is medicijn.
\par 18 Armoede en schande is desgenen, die de tucht verwerpt; maar die de bestraffing waarneemt; zal geeerd worden.
\par 19 De begeerte, die geschiedt, is zoet voor de ziel; maar het is den zotten een gruwel van het kwade af te wijken.
\par 20 Die met de wijzen omgaat, zal wijs worden; maar die der zotten metgezel is, zal verbroken worden.
\par 21 Het kwaad zal de zondaars vervolgen; maar den rechtvaardige zal men goed vergelden.
\par 22 De goede zal zijner kinders kinderen doen erven; maar het vermogen des zondaars is voor den rechtvaardige weggelegd.
\par 23 Het ploegen der armen geeft veelheid der spijze; maar daar is een, die verteerd wordt door gebrek van oordeel.
\par 24 Die zijn roede inhoudt, haat zijn zoon; maar die hem liefheeft, zoekt hem vroeg met tuchtiging.
\par 25 De rechtvaardige eet tot verzadiging zijner ziel toe; maar de buik der goddelozen zal gebrek hebben.

\chapter{14}

\par 1 Elke wijze vrouw bouwt haar huis; maar die zeer dwaas is, breekt het af met haar handen.
\par 2 Die in zijn oprechtheid wandelt, vreest den HEERE; maar die afwijkt in zijn wegen, veracht Hem.
\par 3 In den mond des dwazen is een roede des hoogmoeds; maar de lippen der wijzen bewaren hen.
\par 4 Als er geen ossen zijn, zo is de krib rein; maar door de kracht van den os is der inkomsten veel.
\par 5 Een waarachtig getuige zal niet liegen; maar een vals getuige blaast leugens.
\par 6 De spotter zoekt wijsheid, en er is gene; maar de wetenschap is voor den verstandige licht.
\par 7 Ga weg van de tegenwoordigheid eens zotten mans; want gij zoudt bij hem geen lippen der wetenschap merken.
\par 8 De wijsheid des kloekzinnigen is zijn weg te verstaan; maar dwaasheid der zotten is bedriegerij.
\par 9 Elke dwaas zal de schuld verbloemen; maar onder de oprechten is goedwilligheid.
\par 10 Het hart kent zijn eigen bittere droefheid; en een vreemde zal zich met deszelfs blijdschap niet vermengen.
\par 11 Het huis der goddelozen zal verdelgd worden; maar de tent der oprechten zal bloeien.
\par 12 Er is een weg, die iemand recht schijnt; maar het laatste van dien zijn wegen des doods.
\par 13 Het hart zal ook in het lachen smart hebben; en het laatste van die blijdschap is droefheid.
\par 14 Die afkerig van hart is, zal van zijn wegen verzadigd worden; maar een goed man van zich zelven.
\par 15 De slechte gelooft alle woord; maar de kloekzinnige merkt op zijn gang.
\par 16 De wijze vreest, en wijkt van het kwade; maar de zot is oplopende toornig, en zorgeloos.
\par 17 Die haastig is tot toorn, zal dwaasheid doen; en een man van schandelijke verdichtselen zal gehaat worden.
\par 18 De slechten erven dwaasheid; maar de kloekzinnigen zullen zich met wetenschap kronen.
\par 19 De kwaden buigen voor het aangezicht der goeden neder, en de goddelozen voor de poorten des rechtvaardigen.
\par 20 De arme wordt zelfs van zijn vriend gehaat; maar de liefhebbers des rijken zijn vele.
\par 21 Die zijn naaste veracht, zondigt; maar die zich der nederigen ontfermt, die is welgelukzalig.
\par 22 Dwalen zij niet, die kwaad stichten? Maar weldadigheid en trouw is voor degenen, die goed stichten.
\par 23 In allen smartelijken arbeid is overschot; maar het woord der lippen strekt alleen tot gebrek.
\par 24 Der wijzen kroon is hun rijkdom; de dwaasheid der zotten is dwaasheid.
\par 25 Een waarachtig getuige redt de zielen; maar die leugens blaast, is een bedrieger.
\par 26 In de vreze des HEEREN is een sterk vertrouwen, en Hij zal Zijn kinderen een Toevlucht wezen.
\par 27 De vreze des HEEREN is een springader des levens, om af te wijken van de strikken des doods.
\par 28 In de menigte des volks is des konings heerlijkheid; maar in gebrek van volk is eens vorsten verstoring.
\par 29 De lankmoedige is groot van verstand; maar die haastig is van gemoed, verheft de dwaasheid.
\par 30 Een gezond hart is het leven des vleses; maar nijd is verrotting der beenderen.
\par 31 Die den arme verdrukt, smaadt deszelfs Maker; maar die zich des nooddruftigen ontfermt, eert Hem.
\par 32 De goddeloze zal heengedreven worden in zijn kwaad; maar de rechtvaardige betrouwt zelfs in zijn dood.
\par 33 Wijsheid rust in het hart des verstandigen; maar wat in het binnenste der zotten is, wordt bekend.
\par 34 Gerechtigheid verhoogt een volk, maar de zonde is een schandvlek der natien.
\par 35 Het welbehagen des konings is over een verstandigen knecht; maar zijn verbolgenheid zal zijn over dengene, die beschaamd maakt.

\chapter{15}

\par 1 Een zacht antwoord keert de grimmigheid af; maar een smartend woord doet den toorn oprijzen.
\par 2 De tong der wijzen maakt de wetenschap goed; maar de mond der zotten stort overvloediglijk dwaasheid uit.
\par 3 De ogen des HEEREN zijn in alle plaatsen, beschouwende de kwaden en de goeden.
\par 4 De medicijn der tong is een boom des levens; maar de verkeerdheid in dezelve is een breuk in den geest.
\par 5 Een dwaas zal de tucht zijns vaders versmaden; maar die de bestraffing waarneemt, zal kloekzinniglijk handelen.
\par 6 In het huis des rechtvaardigen is een grote schat; maar in des goddelozen inkomst is beroerte.
\par 7 De lippen der wijzen zullen de wetenschap uitstrooien; maar het hart der zotten niet alzo.
\par 8 Het offer der goddelozen is den HEERE een gruwel; maar het gebed der oprechten is Zijn welgevallen.
\par 9 De weg der goddelozen is den HEERE een gruwel; maar dien, die de gerechtigheid najaagt, zal Hij liefhebben.
\par 10 De tucht is onaangenaam voor dengene die het pad verlaat; en die de bestraffing haat, zal sterven.
\par 11 De hel en het verderf zijn voor den HEERE; hoeveel te meer de harten van des mensen kinderen?
\par 12 De spotter zal niet liefhebben, die hem bestraft; hij zal niet gaan tot de wijzen.
\par 13 Een vrolijk hart zal het aangezicht blijde maken; maar door de smart des harten wordt de geest verslagen.
\par 14 Een verstandig hart zal de wetenschap opzoeken; maar de mond der zotten zal met dwaasheid gevoed worden.
\par 15 Al de dagen des bedrukten zijn kwaad; maar een vrolijk hart is een gedurige maaltijd.
\par 16 Beter is weinig met de vreze des HEEREN, dan een grote schat, en onrust daarbij.
\par 17 Beter is een gerecht van groen moes, waar ook liefde is, dan een gemeste os, en haat daarbij.
\par 18 Een grimmig man zal gekijf verwekken; maar de lankmoedige zal den twist stillen.
\par 19 De weg des luiaards is als een doornheg; maar het pad der oprechten is welgebaand.
\par 20 Een wijs zoon zal den vader verblijden; maar een zot mens veracht zijn moeder.
\par 21 De dwaasheid is den verstandeloze blijdschap; maar een man van verstand zal recht wandelen.
\par 22 De gedachten worden vernietigd, als er geen raad is; maar door veelheid der raadslieden zal elkeen bestaan.
\par 23 Een man heeft blijdschap in het antwoord zijns monds; en hoe goed is een woord op zijn tijd!
\par 24 De weg des levens is den verstandige naar boven; opdat hij afwijke van de hel, beneden.
\par 25 Het huis der hovaardigen zal de HEERE afrukken; maar de landpale der weduwe zal Hij vastzetten.
\par 26 Des bozen gedachten zijn den HEERE een gruwel; maar der reinen zijn liefelijke redenen.
\par 27 Die gierigheid pleegt, beroert zijn huis; maar die geschenken haat, zal leven.
\par 28 Het hart des rechtvaardigen bedenkt zich, om te antwoorden; maar de mond der goddelozen zal overvloediglijk kwade dingen uitstorten.
\par 29 De HEERE is ver van de goddelozen; maar het gebed der rechtvaardigen zal Hij verhoren.
\par 30 Het licht der ogen verblijdt het hart; een goed gerucht maakt het gebeente vet.
\par 31 Het oor, dat de bestraffing des levens hoort, zal in het midden der wijzen vernachten.
\par 32 Die de tucht verwerpt, die versmaadt zijn ziel; maar die de bestraffing hoort, krijgt verstand.
\par 33 De vreze des HEEREN is de tucht der wijsheid; en de nederigheid gaat voor de eer.

\chapter{16}

\par 1 De mens heeft schikkingen des harten; maar het antwoord der tong is van den HEERE.
\par 2 Alle wegen des mans zijn zuiver in zijn ogen; maar de HEERE weegt de geesten.
\par 3 Wentel uw werken op den HEERE, en uw gedachten zullen bevestigd worden.
\par 4 De HEERE heeft alles gewrocht om Zijns Zelfs wil; ja, ook den goddeloze tot den dag des kwaads.
\par 5 Al wie hoog is van hart, is den HEERE een gruwel; hand aan hand, zal hij niet onschuldig zijn.
\par 6 Door goedertierenheid en trouw wordt de misdaad verzoend; en door de vreze des HEEREN wijkt men af van het kwade.
\par 7 Als iemands wegen den HEERE behagen, zo zal Hij ook zijn vijanden met hem bevredigen.
\par 8 Beter is een weinig met gerechtigheid, dan de veelheid der inkomsten zonder recht.
\par 9 Het hart des mensen overdenkt zijn weg; maar de HEERE stiert zijn gang.
\par 10 Waarzegging is op de lippen des konings; zijn mond zal niet overtreden in het gericht.
\par 11 Een rechte waag en weegschaal zijn des HEEREN; alle weegstenen des zaks zijn Zijn werk.
\par 12 Het is der koningen gruwel goddeloosheid te doen; want door gerechtigheid wordt de troon bevestigd.
\par 13 De lippen der gerechtigheid zijn het welgevallen der koningen; en elkeen van hen zal liefhebben dien, die rechte dingen spreekt.
\par 14 De grimmigheid des konings is als de boden des doods; maar een wijs man zal die verzoenen.
\par 15 In het licht van des konings aangezicht is leven; en zijn welgevallen is als een wolk des spaden regens.
\par 16 Hoeveel beter is het wijsheid te bekomen, dan uitgegraven goud, en uitnemender, verstand te bekomen, dan zilver!
\par 17 De baan der oprechten is van het kwaad af te wijken; hij behoedt zijn ziel, die zijn weg bewaart.
\par 18 Hovaardigheid is voor de verbreking, en hoogheid des geestes voor den val.
\par 19 Het is beter nederig van geest te zijn met de zachtmoedigen, dan roof te delen met de hovaardigen.
\par 20 Die op het woord verstandelijk let, zal het goede vinden; en die op den HEERE vertrouwt, is welgelukzalig.
\par 21 De wijze van hart zal verstandig genoemd worden; en de zoetheid der lippen zal de lering vermeerderen.
\par 22 Het verstand dergenen, die het bezitten, is een springader des levens; maar de tucht der dwazen is dwaasheid.
\par 23 Het hart eens wijzen maakt zijn mond verstandig, en zal op zijn lippen de lering vermeerderen.
\par 24 Liefelijke redenen zijn een honigraat, zoet voor de ziel, en medicijn voor het gebeente.
\par 25 Er is een weg, die iemand recht schijnt; maar het laatste van dien zijn wegen des doods.
\par 26 De ziel des arbeidzamen arbeidt voor zichzelven; want zijn mond buigt zich voor hem.
\par 27 Een Belialsman graaft kwaad; en op zijn lippen is als brandend vuur.
\par 28 Een verkeerd man zal krakeel inwerpen; en een oorblazer scheidt den voornaamsten vriend.
\par 29 Een man des gewelds verlokt zijn naaste, en hij leidt hem in een weg, die niet goed is.
\par 30 Hij sluit zijn ogen, om verkeerdheden te bedenken; zijn lippen bijtende, volbrengt hij het kwaad.
\par 31 De grijsheid is een sierlijke kroon; zij wordt op den weg der gerechtigheid gevonden.
\par 32 De lankmoedige is beter dan de sterke; en die heerst over zijn geest, dan die een stad inneemt.
\par 33 Het lot wordt in den schoot geworpen; maar het gehele beleid daarvan is van den HEERE.

\chapter{17}

\par 1 Een droge bete, en rust daarbij, is beter, dan een huis vol van geslachte beesten met twist.
\par 2 Een verstandig knecht zal heersen over een zoon, die beschaamd maakt, en in het midden der broederen zal hij erfenis delen.
\par 3 De smeltkroes is voor het zilver, en de oven voor het goud; maar de HEERE proeft de harten.
\par 4 De boosdoener merkt op de ongerechtige lip; een leugenaar neigt het oor tot de verkeerde tong.
\par 5 Die den arme bespot, smaadt deszelfs Maker; die zich verblijdt in het verderf, zal niet onschuldig zijn.
\par 6 De kroon de ouden zijn de kindskinderen, en der kinderen sieraad zijn hun vaderen.
\par 7 Een voortreffelijke lip past een dwaze niet, veelmin een prins een leugenachtige lip.
\par 8 Het geschenk is in de ogen zijner heren een aangenaam gesteente; waarhenen het zich zal wenden, zal het wel gedijen.
\par 9 Die de overtreding toedekt, zoekt liefde; maar die de zaak weder ophaalt, scheidt den voornaamsten vriend.
\par 10 De bestraffing gaat dieper in den verstandige, dan den zot honderdmaal te slaan.
\par 11 Zekerlijk, de wederspannige zoekt het kwaad; maar een wrede bode zal tegen hem gezonden worden.
\par 12 Dat een beer, die van jongen beroofd is, een man tegemoet kome, maar niet een zot in zijn dwaasheid.
\par 13 Die kwaad voor goed vergeldt, het kwaad zal van zijn huis niet wijken.
\par 14 Het begin des krakeels is gelijk een, die het water opening geeft; daarom verlaat den twist, eer hij zich vermengt.
\par 15 Wie den goddeloze rechtvaardigt, en den rechtvaardige verdoemt, zijn den HEERE een gruwel, ja, die beiden.
\par 16 Waarom toch zou in de hand des zots het koopgeld zijn, om wijsheid te kopen, dewijl hij geen verstand heeft?
\par 17 Een vriend heeft te aller tijd lief; en een broeder wordt in de benauwdheid geboren.
\par 18 Een verstandeloos mens klapt in de hand, zich borg stellende bij zijn naaste.
\par 19 Die het gekijf liefheeft, heeft de overtreding lief; die zijn deur verhoogt, zoekt verbreking.
\par 20 Wie verdraaid is van hart, zal het goede niet vinden; en die verkeerd is met zijn tong, zal in het kwaad vallen.
\par 21 Wie een zot genereert, die zal hem tot droefheid zijn; en de vader des dwazen zal zich niet verblijden.
\par 22 Een blij hart zal een medicijn goed maken; maar een verslagen geest zal het gebeente verdrogen.
\par 23 De goddeloze zal het geschenk uit den schoot nemen, om de paden des rechts te buigen.
\par 24 In het aangezicht des verstandigen is wijsheid; maar de ogen des zots zijn in het einde der aarde.
\par 25 Een zotte zoon is een verdriet voor zijn vader, en bittere droefheid voor degene, die hem gebaard heeft.
\par 26 Het is niet goed, den rechtvaardige ook te doen boeten, dat de prinsen iemand slaan zouden om hetgeen recht is.
\par 27 Wie wetenschap weet, houdt zijn woorden in; en een man van verstand is kostelijk van geest.
\par 28 Een dwaas zelfs, die zwijgt, zal wijs geacht worden, en die zijn lippen toesluit, verstandig.

\chapter{18}

\par 1 Die zich afzondert, tracht naar wat begeerlijks; hij vermengt zich in alle bestendige wijsheid.
\par 2 De zot heeft geen lust aan verstandigheid, maar daarin, dat zijn hart zich ontdekt.
\par 3 Als de goddeloze komt, komt ook de verachting en met schande versmaadheid.
\par 4 De woorden van den mond eens mans zijn diepe wateren; en de springader der wijsheid is een uitstortende beek.
\par 5 Het is niet goed, het aangezicht des goddelozen aan te nemen, om den rechtvaardige in het gericht te buigen.
\par 6 De lippen des zots komen in twist, en zijn mond roept naar slagen.
\par 7 De mond des zots is hemzelven een verstoring, en zijn lippen een strik zijner ziel.
\par 8 De woorden des oorblazers zijn als dergenen, die geslagen zijn, en die dalen in het binnenste des buiks.
\par 9 Ook die zich slap aanstelt in zijn werk, die is een broeder van een doorbrenger.
\par 10 De Naam des HEEREN is een Sterke Toren; de rechtvaardige zal daarhenen lopen, en in een Hoog Vertrek gesteld worden.
\par 11 Des rijken goed is de stad zijner sterkte, en als een verheven muur in zijn inbeelding.
\par 12 Voor de verbreking zal des mensen hart zich verheffen; en de nederigheid gaat voor de eer.
\par 13 Die antwoord geeft, eer hij zal gehoord hebben, dat is hem dwaasheid en schande.
\par 14 De geest eens mans zal zijn krankheid ondersteunen; maar een verslagen geest, wie zal dien opheffen?
\par 15 Het hart der verstandigen bekomt wetenschap, en het oor der wijzen zoekt wetenschap.
\par 16 De gift des mensen maakt hem ruimte, en zij geleidt hem voor het aangezicht der groten.
\par 17 Die de eerste is in zijn twistzaak, schijnt rechtvaardig te zijn; maar zijn naaste komt, en hij onderzoekt hem.
\par 18 Het lot doet de geschillen ophouden, en maakt scheiding tussen machtigen.
\par 19 Een broeder is wederspanniger dan een sterke stad; en de geschillen zijn als een grendel van een paleis.
\par 20 Van de vrucht van ieders mond zal zijn buik verzadigd worden; hij zal verzadigd worden van de inkomst zijner lippen.
\par 21 Dood en leven zijn in het geweld der tong; en een ieder, die ze liefheeft, zal haar vrucht eten.
\par 22 Die een vrouw gevonden heeft, heeft een goede zaak gevonden, en hij heeft welgevallen getrokken van den HEERE.
\par 23 De arme spreekt smekingen; maar de rijke antwoordt harde dingen.
\par 24 Een man, die vrienden heeft, heeft zich vriendelijk te houden; want er is een liefhebber, die meer aankleeft dan een broeder.

\chapter{19}

\par 1 De arme, in zijn oprechtheid wandelende, is beter dan de verkeerde van lippen, en die een zot is.
\par 2 Ook is de ziel zonder wetenschap niet goed; en die met de voeten haastig is, zondigt.
\par 3 De dwaasheid des mensen zal zijn weg verkeren; en zijn hart zal zich tegen den HEERE vergrammen.
\par 4 Het goed brengt veel vrienden toe; maar de arme wordt van zijn vriend gescheiden.
\par 5 Een vals getuige zal niet onschuldig zijn; en die leugenen blaast, zal niet ontkomen.
\par 6 Velen smeken het aangezicht des prinsen; en een ieder is een vriend desgenen, die giften geeft.
\par 7 Al de broeders des armen haten hem; hoeveel te meer gaan zijn vrienden verre van hem! Hij loopt hen na met woorden, die niets zijn.
\par 8 Die verstand bekomt, heeft zijn ziel lief; hij neemt de verstandigheid waar, om het goede te vinden.
\par 9 Een vals getuige zal niet onschuldig zijn; en die leugenen blaast, zal vergaan.
\par 10 De weelde staat een zot niet wel; hoeveel te min een knecht te heersen over vorsten!
\par 11 Het verstand des mensen vertraagt zijn toorn; en zijn sieraad is de overtreding voorbij te gaan.
\par 12 Des konings gramschap is als het brullen eens jongen leeuws; maar zijn welgevallen is als dauw op het kruid.
\par 13 Een zotte zoon is zijn vader grote ellende; en de kijvingen ener vrouw als een gestadig druipen.
\par 14 Huis en goed is een erve van de vaderen; maar een verstandige vrouw is van den HEERE.
\par 15 Luiheid doet in diepen slaap vallen; en een bedriegelijke ziel zal hongeren.
\par 16 Die het gebod bewaart, bewaart zijn ziel; die zijn wegen veracht, zal sterven.
\par 17 Die zich des armen ontfermt, leent den HEERE, en Hij zal hem zijn weldaad vergelden.
\par 18 Tuchtig uw zoon, als er nog hoop is; maar verhef uw ziel niet, om hem te doden.
\par 19 Die groot is van grimmigheid, zal straf dragen; want zo gij hem uitredt, zo zult gij nog moeten voortvaren.
\par 20 Hoor raad, en ontvang tucht, opdat gij in uw laatste wijs zijt.
\par 21 In het hart des mans zijn veel gedachten; maar de raad des HEEREN, die zal bestaan.
\par 22 De wens des mensen is zijn weldadigheid; maar de arme is beter dan een leugenachtig man.
\par 23 De vreze des HEEREN is ten leven; want men zal verzadigd zijnde vernachten; met het kwaad zal men niet bezocht worden.
\par 24 Een luiaard verbergt de hand in den boezem, en hij zal ze niet weder aan zijn mond brengen.
\par 25 Sla den spotter, zo zal de slechte kloekzinnig worden; en bestraf den verstandige, hij zal wetenschap begrijpen.
\par 26 Wie den vader verwoest, of de moeder verjaagt, is een zoon, die beschaamd maakt, en schande aandoet.
\par 27 Laat af, mijn zoon, horende de tucht, af te dwalen van de redenen der wetenschap.
\par 28 Een Belialsgetuige bespot het recht; en de mond der goddelozen slokt de ongerechtigheid in.
\par 29 Gerichten zijn voor de spotters bereid, en slagen voor den rug der zotten.

\chapter{20}

\par 1 De wijn is een spotter, de sterke drank is woelachtig; al wie daarin dwaalt, zal niet wijs zijn.
\par 2 De schrik des konings is als het brullen eens jongen leeuws; die zich tegen hem vergramt, zondigt tegen zijn ziel.
\par 3 Het is eer voor een man, van twist af te blijven; maar ieder dwaas zal er zich in mengen.
\par 4 Om den winter zal de luiaard niet ploegen; daarom zal hij bedelen in den oogst, maar er zal niet zijn.
\par 5 De raad in het hart eens mans is als diepe wateren; maar een man van verstand zal dien uithalen.
\par 6 Elk van de menigte der mensen roept zijn weldadigheid uit; maar wie zal een recht trouwen man vinden?
\par 7 De rechtvaardige wandelt steeds in zijn oprechtheid; welgelukzalig zijn zijn kinderen na hem.
\par 8 Een koning, zittende op den troon des gerichts, verstrooit alle kwaad met zijn ogen.
\par 9 Wie kan zeggen: Ik heb mijn hart gezuiverd, ik ben rein van mijn zonde?
\par 10 Tweeerlei weegsteen, tweeerlei efa is den HEERE een gruwel, ja die beide.
\par 11 Een jongen zal ook door zijn handelingen zich bekend maken, of zijn werk zuiver, en of het recht zal wezen.
\par 12 Een horend oor, en een ziend oog heeft de HEERE gemaakt, ja, die beide.
\par 13 Heb den slaap niet lief, opdat gij niet arm wordt; open uw ogen, verzadig u met brood.
\par 14 Het is kwaad, het is kwaad! zal de koper zeggen; maar als hij weggegaan is, dan zal hij zich beroemen.
\par 15 Goud is er, en menigte van robijnen; maar de lippen de wetenschap zijn een kostelijk kleinood.
\par 16 Als iemand voor een vreemde borg geworden is, neem zijn kleed; en pand hem voor de onbekenden.
\par 17 Het brood der leugen is den mens zoet; maar daarna zal zijn mond vol van zandsteentjes worden.
\par 18 Elke gedachte wordt door raad bevestigd, daarom voer oorlog met wijze raadslagen.
\par 19 Die als een achterklapper wandelt, openbaart het heimelijke; vermeng u dan niet met hem, die met zijn lippen verlokt.
\par 20 Wie zijn vader of zijn moeder vloekt, diens lamp zal uitgeblust worden in zwarte duisternis.
\par 21 Als een erfenis in het eerste verhaast wordt, zo zal haar laatste niet gezegend worden.
\par 22 Zeg niet: Ik zal het kwaad vergelden; wacht op den HEERE, en Hij zal u verlossen.
\par 23 Tweeerlei weegsteen is den HEERE een gruwel, en de bedriegelijke weegschaal is niet goed.
\par 24 De treden des mans zijn van den HEERE; hoe zou dan een mens zijn weg verstaan?
\par 25 Het is een strik des mensen, dat hij het heilige verslindt, en na gedane geloften, onderzoek te doen.
\par 26 Een wijs koning verstrooit de goddelozen, en hij brengt het rad over hen.
\par 27 De ziel des mensen is een lamp des HEEREN, doorzoekende al de binnenkameren des buiks.
\par 28 Weldadigheid en waarheid bewaren den koning; en door weldadigheid ondersteunt hij zijn troon.
\par 29 Der jongelingen sieraad is hun kracht, en der ouden heerlijkheid is de grijsheid.
\par 30 Gezwellen der wonde zijn in den boze een zuivering, mitsgaders de slagen van het binnenste des buiks.

\chapter{21}

\par 1 Des konings hart is in de hand des HEEREN als waterbeken. Hij neigt het tot al wat Hij wil.
\par 2 Alle weg des mensen is recht in zijn ogen; maar de HEERE weegt de harten.
\par 3 Gerechtigheid en recht te doen is bij den HEERE uitgelezener dan offer.
\par 4 Hoogheid der ogen, en trotsheid des harten, en de ploeging der goddelozen, zijn zonde.
\par 5 De gedachten des vlijtigen zijn alleen tot overschot; maar van een ieder, die haastig is, alleen tot gebrek.
\par 6 Te arbeiden om schatten met een valse tong, is een voortgedrevene ijdelheid dergenen, die den dood zoeken.
\par 7 De verwoesting der goddelozen zal hen doorsnijden, omdat zij weigeren recht te doen.
\par 8 De weg des mensen is gans verkeerd en vreemd; maar het werk des zuiveren is recht.
\par 9 Het is beter te wonen op een hoek van het dak, dan met een kijfachtige huisvrouw, en dat in een huis van gezelschap.
\par 10 De ziel des goddelozen begeert het kwaad; zijn naaste krijgt geen genade in zijn ogen.
\par 11 Als men den spotter straft, wordt de slechte wijs; en als men den wijze onderricht, neemt hij wetenschap aan.
\par 12 De rechtvaardige let verstandelijk op des goddelozen huis, als God de goddelozen in het kwaad stort.
\par 13 Die zijn oor stopt voor het geschrei des armen, die zal ook roepen, en niet verhoord worden.
\par 14 Een gift in het verborgene houdt den toorn onder, en een geschenk in den schoot de sterke grimmigheid.
\par 15 Het is den rechtvaardige een blijdschap recht te doen; maar voor de werkers der ongerechtigheid is het verschrikking.
\par 16 Een mens, die van den weg des verstands afdwaalt, zal in de gemeente der doden rusten.
\par 17 Die blijdschap liefheeft, die zal gebrek lijden; die wijn en olie liefheeft, zal niet rijk worden.
\par 18 De goddeloze is een rantsoen voor de rechtvaardigen, en de trouweloze voor de oprechten.
\par 19 Het is beter te wonen in een woest land, dan bij een zeer kijfachtige en toornige huisvrouw.
\par 20 In des wijzen woning is een gewenste schat, en olie; maar een zot mens verslindt zulks.
\par 21 Die rechtvaardigheid en weldadigheid najaagt, zal het leven, rechtvaardigheid en eer vinden.
\par 22 De wijze beklimt de stad der geweldigen, en werpt de sterkte huns vertrouwens neder.
\par 23 Die zijn mond en zijn tong bewaart, bewaart zijn ziel van benauwdheden.
\par 24 Die een hovaardig pocher is, zijn naam is spotter; hij gaat met hovaardige verbolgenheid te werk.
\par 25 De begeerte des luiaards zal hem doden, want zijn handen weigeren te werken.
\par 26 Den gansen dag begeert hij begeerlijke dingen; maar de rechtvaardige zal geven, en niet inhouden.
\par 27 Het offer der goddelozen is een gruwel; hoeveel te meer, als zij het met een schandelijk voornemen brengen!
\par 28 Een leugenachtig getuige zal vergaan; en een man, die hoort, zal spreken tot overwinning.
\par 29 Een goddeloos man sterkt zich in zijn aangezicht; maar de oprechte, die maakt zijn weg vast.
\par 30 Er is geen wijsheid, en er is geen verstand, en er is geen raad tegen den HEERE.
\par 31 Het paard wordt bereid tegen den dag des strijds; maar de overwinning is des HEEREN.

\chapter{22}

\par 1 De naam is uitgelezener dan grote rijkdom, de goede gunst dan zilver en dan goud.
\par 2 Rijken en armen ontmoeten elkander; de HEERE heeft hen allen gemaakt.
\par 3 Een kloekzinnig mens ziet het kwaad, en verbergt zich; maar de slechten gaan henen door, en worden gestraft.
\par 4 Het loon der nederigheid, met de vreze des HEEREN, is rijkdom, en eer, en leven.
\par 5 Doornen en strikken zijn in den weg des verkeerden; die zijn ziel bewaart, zal zich verre van die maken.
\par 6 Leer den jongen de eerste beginselen naar den eis zijns wegs; als hij ook oud zal geworden zijn, zal hij daarvan niet afwijken.
\par 7 De rijke heerst over de armen; en die ontleent, is des leners knecht.
\par 8 Die onrecht zaait, zal moeite maaien; en de roede zijner verbolgenheid zal een einde nemen.
\par 9 Die goed van oog is, die zal gezegend worden; want hij heeft van zijn brood den armen gegeven.
\par 10 Drijf den spotter uit, en het gekijf zal weggaan, en het geschil met de schande zal ophouden.
\par 11 Die de reinheid des harten liefheeft, wiens lippen aangenaam zijn, diens vriend is de koning.
\par 12 De ogen des HEEREN bewaren de wetenschap; maar de zaken des trouwelozen zal Hij omkeren.
\par 13 De luiaard zegt: Er is een leeuw buiten; ik mocht op het midden der straten gedood worden!
\par 14 De mond der vreemde vrouwen is een diepe gracht; op welken de HEERE vergramd is, zal daarin vallen.
\par 15 De dwaasheid is in het hart des jongen gebonden; de roede der tucht zal ze verre van hem wegdoen.
\par 16 Die den arme verdrukt, om het zijne te vermeerderen, en den rijke geeft, komt zekerlijk tot gebrek.
\par 17 Neig uw oor, en hoor de woorden der wijzen, en stel uw hart tot mijn wetenschap;
\par 18 Want het is liefelijk, als gij die in uw binnenste bewaart; zij zullen samen op uw lippen gepast worden.
\par 19 Opdat uw vertrouwen op den HEERE zij, maak ik u die heden bekend; gij ook maak ze bekend.
\par 20 Heb ik u niet heerlijke dingen geschreven van allerlei raad en wetenschap?
\par 21 Om u bekend te maken de zekerheid van de redenen der waarheid; opdat gij de redenen der waarheid antwoorden moogt dengenen, die u zenden.
\par 22 Beroof den arme niet, omdat hij arm is; en verbrijzel den ellendige niet in de poort.
\par 23 Want de HEERE zal hun twistzaak twisten, en Hij zal dengenen, die hen beroven, de ziel roven.
\par 24 Vergezelschap u niet met een grammoedige, en ga niet om met een zeer grimmig man;
\par 25 Opdat gij zijn paden niet leert, en een strik over uw ziel haalt.
\par 26 Wees niet onder degenen, die in de hand klappen, onder degenen, die voor schulden borg zijn.
\par 27 Zo gij niet hadt om te betalen, waarom zou men uw bed van onder u wegnemen?
\par 28 Zet de oude palen niet terug, die uw vaderen gemaakt hebben.
\par 29 Hebt gij een man gezien, die vaardig in zijn werk is? Hij zal voor het aangezicht der koningen gesteld worden; voor het aangezicht der ongeachte lieden zal hij niet gesteld worden.

\chapter{23}

\par 1 Als gij aangezeten zult zijn om met een heerser te eten, zo zult gij scherpelijk letten op dengene, die voor uw aangezicht is.
\par 2 En zet een mes aan uw keel, indien gij een gulzig mens zijt;
\par 3 Laat u niet gelusten zijner smakelijke spijzen, want het is een leugenachtig brood.
\par 4 Vermoei u niet om rijk te worden; sta af van uw vernuft.
\par 5 Zult gij uw ogen laten vliegen op hetgeen niets is? Want het zal zich gewisselijk vleugelen maken gelijk een arend, die naar den hemel vliegt.
\par 6 Eet het brood niet desgenen, die boos is van oog, en wees niet belust op zijn smakelijke spijzen;
\par 7 Want gelijk hij bedacht heeft in zijn ziel, alzo zal hij tot u zeggen: Eet en drink! maar zijn hart is niet met u;
\par 8 Uw bete, die gij gegeten hebt, zoudt gij uitspuwen; en gij zoudt uw liefelijke woorden verderven.
\par 9 Spreek niet voor het oor van een zot, want hij zou het verstand uwer woorden verachten.
\par 10 Zet de oude palen niet terug; en kom op de akkers der wezen niet;
\par 11 Want hun Verlosser is sterk; Die zal hun twistzaak tegen u twisten.
\par 12 Begeef uw hart tot de tucht, en uw oren tot de redenen der wetenschap.
\par 13 Weer de tucht van den jongen niet; als gij hem met de roede zult slaan, zal hij niet sterven.
\par 14 Gij zult hem met de roede slaan, en zijn ziel van de hel redden.
\par 15 Mijn zoon! zo uw hart wijs is, mijn hart zal blijde zijn, ja, ik.
\par 16 En mijn nieren zullen van vreugde opspringen, als uw lippen billijkheden spreken zullen.
\par 17 Uw hart zij niet nijdig over de zondaren; maar zijt te allen dage in de vreze des HEEREN.
\par 18 Want zekerlijk, er is een beloning; en uw verwachting zal niet afgesneden worden.
\par 19 Hoor gij, mijn zoon! en word wijs, en richt uw hart op den weg.
\par 20 Zijt niet onder de wijnzuipers, noch onder de vleesvreters;
\par 21 Want een zuiper en vraat zal arm worden; en de sluimering doet verscheurde klederen dragen.
\par 22 Hoor naar uw vader, die u gewonnen heeft; en veracht uw moeder niet, als zij oud geworden is.
\par 23 Koop de waarheid, en verkoop ze niet, mitsgaders wijsheid, en tucht, en verstand.
\par 24 De vader des rechtvaardigen zal zich zeer verheugen; en die een wijzen zoon gewint, zal zich over hem verblijden.
\par 25 Laat uw vader zich verblijden, ook uw moeder; en laat haar zich verheugen, die u gebaard heeft.
\par 26 Mijn zoon! geef mij uw hart, en laat uw ogen mijn wegen bewaren.
\par 27 Want een hoer is een diepe gracht, en een vreemde vrouw is een enge put.
\par 28 Ook loert zij als een rover; en zij vermenigvuldigt de trouwelozen onder de mensen.
\par 29 Bij wien is wee? bij wien och arme? bij wien gekijf? bij wien het beklag? bij wien wonden zonder oorzaak? bij wien de roodheid der ogen?
\par 30 Bij degenen, die bij den wijn vertoeven; bij degenen, die komen om gemengden drank na te zoeken.
\par 31 Zie den wijn niet aan, als hij zich rood vertoont, als hij in den beker zijn verve geeft, als hij recht opgaat;
\par 32 In zijn einde zal hij als een slang bijten, en steken als een adder.
\par 33 Uw ogen zullen naar vreemde vrouwen zien, en uw hart zal verkeerdheden spreken.
\par 34 En gij zult zijn, gelijk een, die in het hart van de zee slaapt; en gelijk een, die in het opperste van den mast slaapt.
\par 35 Men heeft mij geslagen, zult gij zeggen, ik ben niet ziek geweest; men heeft mij gebeukt, ik heb het niet gevoeld; wanneer zal ik opwaken? Ik zal hem nog meer zoeken!

\chapter{24}

\par 1 Zijt niet nijdig over de boze lieden, en laat u niet gelusten, om bij hen te zijn.
\par 2 Want hun hart bedenkt verwoesting, en hun lippen spreken moeite.
\par 3 Door wijsheid wordt een huis gebouwd, en door verstandigheid bevestigd;
\par 4 En door wetenschap worden de binnenkameren vervuld met alle kostelijk en liefelijk goed.
\par 5 Een wijs man is sterk; en een man van wetenschap maakt de kracht vast.
\par 6 Want door wijze raadslagen zult gij voor u den krijg voeren, en in de veelheid der raadgevers is de overwinning.
\par 7 Alle wijsheid is voor den dwaze te hoog; hij zal in de poort zijn mond niet opendoen.
\par 8 Die denkt om kwaad te doen, dien zal men een meester van schandelijke verdichtselen noemen.
\par 9 De gedachte der dwaasheid is zonde; en een spotter is den mens een gruwel.
\par 10 Vertoont gij u slap ten dage der benauwdheid, uw kracht is nauw.
\par 11 Red degenen, die ter dood gegrepen zijn; want zij wankelen ter doding, zo gij u onthoudt.
\par 12 Wanneer gij zegt: Ziet, wij weten dat niet; zal Hij, Die de harten weegt, dat niet merken? En Die uwe ziel gadeslaat, zal Hij het niet weten? Want Hij zal den mens vergelden naar zijn werk.
\par 13 Eet honig, mijn zoon! want hij is goed, en honigzeem is zoet voor uw gehemelte.
\par 14 Zodanig is de kennis der wijsheid voor uw ziel; als gij ze vindt, zo zal er beloning wezen, en uw verwachting zal niet afgesneden worden.
\par 15 Loer niet, o goddeloze! op de woning des rechtvaardigen; verwoest zijn legerplaats niet.
\par 16 Want de rechtvaardige zal zevenmaal vallen, en opstaan; maar de goddelozen zullen in het kwaad nederstruikelen.
\par 17 Verblijd u niet, als uw vijand valt; en als hij nederstruikelt, laat uw hart zich niet verheugen;
\par 18 Opdat het de HEERE niet zie, en het kwaad zij in Zijn ogen en Hij Zijn toorn van hem afkere.
\par 19 Ontsteek u niet over de boosdoeners; zijt niet nijdig over de goddelozen.
\par 20 Want de kwade zal geen beloning hebben, de lamp der goddelozen zal uitgeblust worden.
\par 21 Mijn zoon! vrees den HEERE en den koning; vermeng u niet met hen, die naar verandering staan;
\par 22 Want hun verderf zal haastelijk ontstaan; en wie weet hun beider ondergang?
\par 23 Deze spreuken zijn ook van de wijzen. Het aangezicht in het gericht te kennen, is niet goed.
\par 24 Die tot den goddeloze zegt: Gij zijt rechtvaardig; dien zullen de volken vervloeken, de natien zullen hem gram zijn.
\par 25 Maar voor degenen, die hem bestraffen, zal liefelijkheid zijn; en de zegen des goeds zal op hen komen.
\par 26 Men zal de lippen kussen desgenen, die rechte woorden antwoordt.
\par 27 Beschik uw werk daarbuiten, en bereid het voor u op den akker, en bouw daarna uw huis.
\par 28 Wees niet zonder oorzaak getuige tegen uw naaste; want zoudt gij verleiden met uw lip?
\par 29 Zeg niet: Gelijk als hij mij gedaan heeft, zo zal ik hem doen; ik zal een ieder vergelden naar zijn werk.
\par 30 Ik ging voorbij den akker eens luiaards, en voorbij den wijngaard van een verstandeloos mens;
\par 31 En ziet, hij was gans opgeschoten van distelen; zijn gedaante was met netelen bedekt, en zijn stenen scheidsmuur was afgebroken.
\par 32 Als ik dat aanschouwde, nam ik het ter harte; ik zag het, en nam onderwijzing aan;
\par 33 Een weinig slapens, een weinig sluimerens, en weinig handvouwens, al nederliggende;
\par 34 Zo zal uw armoede u overkomen, als een wandelaar, en uw velerlei gebrek als een gewapend man.

\chapter{25}

\par 1 Dit zijn ook spreuken van Salomo, die de mannen van Hizkia, den koning van Juda, uitgeschreven hebben.
\par 2 Het is Gods eer een zaak te verbergen; maar de eer der koningen een zaak te doorgronden.
\par 3 Aan de hoogte des hemels, en aan de diepte der aarde, en aan het hart der koningen is geen doorgronding.
\par 4 Doe het schuim van het zilver weg, en er zal een vat voor den smelter uitkomen;
\par 5 Doe den goddelozen weg van het aangezicht des konings, en zijn troon zal door gerechtigheid bevestigd worden.
\par 6 Praal niet voor het aangezicht des konings, en sta niet in de plaats der groten;
\par 7 Want het is beter, dat men tot u zegge: Kom hier bovenaan, dan dat men u vernedere voor het aangezicht eens prinsen, dien uw ogen gezien hebben.
\par 8 Vaar niet haastelijk voort om te twisten, opdat gij misschien in het laatste daarvan niet wat doet, als uw naaste u zou mogen beschaamd hebben.
\par 9 Twist uw twistzaak met uw naaste; maar openbaar het heimelijke van een ander niet;
\par 10 Opdat degene, die het hoort, u niet smade; want uw kwaad gerucht zou niet afgekeerd worden.
\par 11 Een rede, op zijn pas gesproken, is als gouden appelen in zilveren gebeelde schalen.
\par 12 Een wijs bestraffer bij een horend oor, is een gouden oorsiersel, en een halssieraad van het fijnste goud.
\par 13 Een trouw gezant is dengenen, die hem zenden, als de koude der sneeuw ten dage des oogstes; want hij verkwikt zijns heren ziel.
\par 14 Een man, die zichzelven beroemt over een valse gift, is als wolken en wind, waar geen regen bij is.
\par 15 Een overste wordt door lankmoedigheid overreed; en een zachte tong breekt het gebeente.
\par 16 Hebt gij honig gevonden, eet dat u genoeg is; opdat gij misschien daarvan niet zat wordt, en dien uitspuwt.
\par 17 Spaar uw voet van het huis uws naasten, opdat hij niet zat van u worde, en u hate.
\par 18 Een man, tegen zijn naaste een valse getuigenis sprekende, is een hamer, en zwaard, en scherpe pijl.
\par 19 Het vertrouwen op een trouweloze, ten dage der benauwdheid, is als een gebroken tand en verstuikte voet.
\par 20 Die liederen zingt bij een treurig hart, is gelijk hij, die een kleed aflegt ten dage der koude, en als edik op salpeter.
\par 21 Indien dengene, die u haat, hongert, geef hem brood te eten; en zo hij dorstig is, geef hem water te drinken;
\par 22 Want gij zult vurige kolen op zijn hoofd hopen, en de HEERE zal het u vergelden.
\par 23 De noordenwind verdrijft den regen, en een vergramd aangezicht de verborgen tong.
\par 24 Het is beter te wonen op een hoek van het dak, dan met een kijfachtige huisvrouw, en dat in een huis van gezelschap.
\par 25 Een goede tijding uit een ver land is als koud water op een vermoeide ziel.
\par 26 De rechtvaardige, wankelende voor het aangezicht des goddelozen, is een beroerde fontein, en verdorven springader.
\par 27 Veel honigs te eten is niet goed; maar de onderzoeking van de heerlijkheid van zulke dingen is eer.
\par 28 Een man, die zijn geest niet wederhouden kan, is een opengebrokene stad zonder muur.

\chapter{26}

\par 1 Gelijk de sneeuw in den zomer, en gelijk de regen in den oogst, alzo past den zot de eer niet.
\par 2 Gelijk de mus is tot wegzweven, gelijk een zwaluw tot vervliegen, alzo zal een vloek, die zonder oorzaak is, niet komen.
\par 3 Een zweep is voor het paard, een toom voor den ezel, en een roede voor den rug der zotten.
\par 4 Antwoord den zot naar zijn dwaasheid niet, opdat gij ook hem niet gelijk wordt.
\par 5 Antwoord den zot naar zijn dwaasheid, opdat hij in zijn ogen niet wijs zij.
\par 6 Hij snijdt zich de voeten af, en drinkt geweld, die boodschappen zendt door de hand van een zot.
\par 7 Hef de benen van den kreupele op; alzo is een spreuk in den mond der zotten.
\par 8 Gelijk hij, die een edel gesteente in een slinger bindt, alzo is hij, die den zot eer geeft.
\par 9 Gelijk een doorn gaat in de hand eens dronkaards, alzo is een spreuk in den mond der zotten.
\par 10 De groten doen een iegelijk verdriet aan, en huren de zotten, en huren de overtreders.
\par 11 Gelijk een hond tot zijn uitspuwsel wederkeert, alzo herneemt de zot zijn dwaasheid.
\par 12 Hebt gij een man gezien, die wijs in zijn ogen is! Van een zot is meer verwachting dan van hem.
\par 13 De luiaard zegt: Er is een felle leeuw op den weg, een leeuw is op de straten.
\par 14 Een deur keert om op haar herre, alzo de luiaard op zijn bed.
\par 15 De luiaard verbergt zijn hand in den boezem, hij is te moede, om die weder tot zijn mond te brengen.
\par 16 De luiaard is wijzer in zijn ogen, dan zeven, die met rede antwoorden.
\par 17 De voorbijgaande, die zich vertoornt in een twist, die hem niet aangaat, is gelijk die een hond bij de oren grijpt.
\par 18 Gelijk een, die zich veinst te razen, die vuursprankelen, pijlen en dodelijke dingen werpt;
\par 19 Alzo is een man, die zijn naaste bedriegt, en zegt: Jok ik er niet mede?
\par 20 Als er geen hout is, gaat het vuur uit; en als er geen oorblazer is, wordt het gekijf gestild.
\par 21 De dove kool is om de vurige kool, en het hout om het vuur; alzo is een kijfachtig man, om twist te ontsteken.
\par 22 De woorden des oorblazers zijn als dergenen, die geslagen zijn, en die dalen in het binnenste des buiks.
\par 23 Brandende lippen, en een boos hart, zijn als een potscherf met schuim van zilver overtogen.
\par 24 Die haat draagt, houdt zich vreemd met zijn lippen; maar in zijn binnenste stelt hij bedrog aan.
\par 25 Als hij met zijn stem smeekt, geloof hem niet, want zeven gruwelen zijn in zijn hart.
\par 26 Wiens haat door bedrog bedekt is, diens boosheid zal in de gemeente geopenbaard worden.
\par 27 Die een kuil graaft, zal er in vallen, en die een steen wentelt, op hem zal hij wederkeren.
\par 28 Een valse tong haat degenen, die zij verbrijzelt; en een gladde mond maakt omstoting.

\chapter{27}

\par 1 Beroem u niet over den dag van morgen; want gij weet niet, wat de dag zal baren.
\par 2 Laat u een vreemde prijzen, en niet uw mond; een onbekende, en niet uw lippen.
\par 3 Een steen is zwaar, en het zand gewichtig; maar de toornigheid des dwazen is zwaarder dan die beide.
\par 4 Grimmigheid en overloping van toorn is wreedheid; maar wie zal voor nijdigheid bestaan?
\par 5 Openbare bestraffing is beter dan verborgene liefde.
\par 6 De wonden des liefhebbers zijn getrouw; maar de kussingen des haters zijn af te bidden.
\par 7 Een verzadigde ziel vertreedt het honigzeem; maar aan een hongerige ziel is alle bitter zoet.
\par 8 Gelijk een vogel is, die uit zijn nest omdoolt, alzo is een man, die omdoolt uit zijn plaats.
\par 9 Olie en reukwerk verblijdt het hart; alzo is de zoetigheid van iemands vriend, vanwege den raad der ziel.
\par 10 Verlaat uw vriend, noch den vriend uws vaders niet; en ga ten huize uws broeders niet op den dag van uw tegenspoed. Beter is een gebuur die nabij is, dan een broeder, die verre is.
\par 11 Zijt wijs, mijn zoon, en verblijd mijn hart; opdat ik mijn smader wat te antwoorden heb.
\par 12 De kloekzinnige ziet het kwaad, en verbergt zich; de slechten gaan henen door, en worden gestraft.
\par 13 Als iemand voor een vreemde borg geworden is, neem zijn kleed, en pand hem voor een onbekende vrouw.
\par 14 Die zijn vriend zegent met luider stem, zich des morgens vroeg opmakende, het zal hem tot een vloek gerekend worden.
\par 15 Een gedurige druiping ten dage des slagregens en een kijfachtige huisvrouw zijn even gelijk.
\par 16 Elkeen, die haar verbergt, zou den wind verbergen, en de olie zijner rechterhand, die roept.
\par 17 Ijzer scherpt men met ijzer; alzo scherpt een man het aangezicht zijns naasten.
\par 18 Die den vijgeboom bewaart, zal zijn vrucht eten; en die zijn heer waarneemt, zal geeerd worden.
\par 19 Gelijk in het water het aangezicht is tegen het aangezicht, alzo is des mensen hart tegen den mens.
\par 20 De hel en het verderf worden niet verzadigd; alzo worden de ogen des mensen niet verzadigd.
\par 21 De smeltkroes is voor het zilver, en de oven voor het goud; alzo is een man naar zijn lof te proeven.
\par 22 Al stiet gij den dwaas in een mortier met een stamper, in het midden van het gestoten graan, zijn dwaasheid zou van hem niet afwijken.
\par 23 Zijt naarstig, om het aangezicht uwer schapen te kennen; zet uw hart op de kudden.
\par 24 Want de schat is niet tot in eeuwigheid; of zal de kroon van geslacht tot geslacht zijn?
\par 25 Als het gras zich openbaart, en de grasscheuten gezien worden, laat de kruiden der bergen verzameld worden.
\par 26 De lammeren zullen zijn tot uw kleding, en de bokken de prijs des velds.
\par 27 Daartoe zult gij genoegzaamheid van geitenmelk hebben tot uw spijze, tot spijze van uw huis, en leeftocht uwer maagden.

\chapter{28}

\par 1 De goddelozen vlieden, waar geen vervolger is; maar elk rechtvaardige is moedig, als een jonge leeuw.
\par 2 Om de overtreding des lands zijn deszelfs vorsten vele; maar om verstandige en wetende mensen zal insgelijks verlenging wezen.
\par 3 Een arm man, die de geringen verdrukt, is een wegvagende regen, zodat er geen brood zij.
\par 4 Die de wet verlaten, prijzen de goddelozen; maar die de wet bewaren, mengen zich in strijd tegen hen.
\par 5 De kwade lieden verstaan het recht niet; maar die den HEERE zoeken, verstaan alles.
\par 6 De arme, wandelende in zijn oprechtheid, is beter, dan die verkeerd is van wegen, al is hij rijk.
\par 7 Die de wet bewaart, is een verstandig zoon; maar die der vraten metgezel is, beschaamt zijn vader.
\par 8 Die zijn goed vermeerdert met woeker en met overwinst, vergadert dat voor dengene, die zich des armen ontfermt.
\par 9 Die zijn oor afwendt van de wet te horen, diens gebed zelfs zal een gruwel zijn.
\par 10 Die de oprechten doet dwalen op een kwaden weg, zal zelf in zijn gracht vallen; maar de vromen zullen het goede beerven.
\par 11 Een rijk man is wijs in zijn ogen; maar de arme, die verstandig is, doorzoekt hem.
\par 12 Als de rechtvaardigen opspringen van vreugde, is er grote heerlijkheid; maar als de goddelozen opkomen, wordt de mens nauw gezocht.
\par 13 Die zijn overtredingen bedekt, zal niet voorspoedig zijn; maar die ze bekent en laat, zal barmhartigheid verkrijgen.
\par 14 Welgelukzalig is de mens, die geduriglijk vreest; maar die zijn hart verhardt, zal in het kwaad vallen.
\par 15 De goddeloze, heersende over een arm volk, is een brullende leeuw, en een beer, die ginds en weder loopt.
\par 16 Een vorst, die van alle verstand gebrek heeft, is ook veelvoudig in verdrukkingen; maar die de gierigheid haat, zal de dagen verlengen.
\par 17 Een mens, gedrukt om het bloed ener ziel, zal naar den kuil toevlieden; men ondersteune hem niet!
\par 18 Die oprecht wandelt, zal behouden worden; maar die zich verkeerdelijk gedraagt in twee wegen, zal in den enen vallen.
\par 19 Die zijn land bouwt, zal met brood verzadigd worden; maar die ijdele mensen volgt, zal met armoede verzadigd worden.
\par 20 Een gans getrouw man zal veelvoudig zijn in zegeningen; maar die haastig is, om rijk te worden, zal niet onschuldig wezen.
\par 21 De aangezichten te kennen, is niet goed; want een man zal om een stuk broods overtreden.
\par 22 Die zich haast naar goed, is een man van een boos oog; maar hij weet niet, dat het gebrek hem overkomen zal.
\par 23 Die een mens bestraft, zal achterna gunst vinden, meer dan die met de tong vleit.
\par 24 Wie zijn vader of zijn moeder berooft, en zegt: Het is geen overtreding; die is des verdervenden mans gezel.
\par 25 Die grootmoedig is, verwekt gekijf; maar die op den HEERE vertrouwt, zal vet worden.
\par 26 Die op zijn hart vertrouwt, die is een zot; maar die in wijsheid wandelt, die zal ontkomen.
\par 27 Die den armen geeft, zal geen gebrek hebben; maar die zijn ogen verbergt, zal veel vervloekt worden.
\par 28 Als de goddelozen opkomen, verbergt zich de mens; maar als zij omkomen, vermenigvuldigen de rechtvaardigen.

\chapter{29}

\par 1 Een man, die, dikwijls bestraft zijnde, den nek verhardt, zal schielijk verbroken worden, zodat er geen genezen aan is.
\par 2 Als de rechtvaardigen groot worden, verblijdt zich het volk; maar als de goddeloze heerst, zucht het volk.
\par 3 Een man, die de wijsheid bemint, verblijdt zijn vader; maar die een metgezel der hoeren is, brengt het goed door.
\par 4 Een koning houdt het land staande door het recht; maar een, die tot geschenken genegen is, verstoort hetzelve.
\par 5 Een man, die zijn naaste vleit, spreidt een net uit voor deszelfs gangen.
\par 6 In de overtreding eens bozen mans is een strik; maar de rechtvaardige juicht en is blijde.
\par 7 De rechtvaardige neemt kennis van de rechtzaak der armen; maar de goddeloze begrijpt de wetenschap niet.
\par 8 Spotdrijvende lieden blazen een stad aan brand; maar de wijzen keren den toorn af.
\par 9 Een wijs man, met een dwaas man in rechten zich begeven hebbende, hetzij dat hij beroerd is of lacht, zo is er toch geen rust.
\par 10 Bloedgierige lieden haten den vrome; maar de oprechten zoeken zijn ziel.
\par 11 Een zot laat zijn gansen geest uit, maar de wijze wederhoudt dien achterwaarts.
\par 12 Een heerser, die op leugentaal acht geeft, al zijn dienaars zijn goddeloos.
\par 13 De arme en de bedrieger ontmoeten elkander; de HEERE verlicht hun beider ogen.
\par 14 Een koning, die de armen in trouw recht doet, diens troon zal in eeuwigheid bevestigd worden.
\par 15 De roede, en de bestraffing geeft wijsheid; maar een kind, dat aan zich zelf gelaten is, beschaamt zijn moeder.
\par 16 Als de goddelozen velen worden, wordt de overtreding veel; maar de rechtvaardigen zullen hun val aanzien.
\par 17 Tuchtig uw zoon, en hij zal u gerustheid aandoen, en hij zal uw ziel vermakelijkheden geven.
\par 18 Als er geen profetie is, wordt het volk ontbloot; maar welgelukzalig is hij, die de wet bewaart.
\par 19 Een knecht zal door de woorden niet getuchtigd worden; hoewel hij u verstaat, nochtans zal hij niet antwoorden.
\par 20 Hebt gij een man gezien, die haastig in zijn woorden is? Van een zot is meer verwachting dan van hem.
\par 21 Als men zijn knecht van jongs op weeldig houdt, hij zal in zijn laatste een zoon willen zijn.
\par 22 Een toornig man verwekt gekijf; en de grammoedige is veelvoudig in overtreding.
\par 23 De hoogmoed des mensen zal hem vernederen; maar de nederige van geest zal de eer vasthouden.
\par 24 Die met een dief deelt, haat zijn ziel; hij hoort een vloek, en hij geeft het niet te kennen.
\par 25 De siddering des mensen legt een strik; maar die op den HEERE vertrouwt, zal in een hoog vertrek gesteld worden.
\par 26 Velen zoeken het aangezicht des heersers; maar een ieders recht is van den HEERE.
\par 27 Een ongerechtig man is den rechtvaardige een gruwel; maar die recht is van weg, is den goddeloze een gruwel.

\chapter{30}

\par 1 De woorden van Agur, den zoon van Jake; een last. De man spreekt tot Ithiel, tot Ithiel en Uchal.
\par 2 Voorwaar, ik ben onvernuftiger dan iemand; en ik heb geen mensenverstand;
\par 3 En ik heb geen wijsheid geleerd, noch de wetenschap der heiligen gekend.
\par 4 Wie is ten hemel opgeklommen, en nedergedaald? Wie heeft den wind in Zijn vuisten verzameld? Wie heeft de wateren in een kleed gebonden? Wie heeft al de einden der aarde gesteld? Hoe is Zijn Naam, en hoe is de Naam Zijns Zoons, zo gij het weet?
\par 5 Alle rede Gods is doorlouterd; Hij is een Schild dengenen, die op Hem betrouwen.
\par 6 Doe niet tot Zijn woorden, opdat Hij u niet bestraffe, en gij leugenachtig bevonden wordt.
\par 7 Twee dingen heb ik van U begeerd, onthoud ze mij niet, eer ik sterve;
\par 8 Ijdelheid en leugentaal doe verre van mij; armoede of rijkdom geef mij niet; voed mij met het brood mijns bescheiden deels;
\par 9 Opdat ik, zat zijnde, U dan niet verloochene, en zegge: Wie is de HEERE? of dat ik, verarmd zijnde, dan niet stele, en den Naam mijns Gods aantaste.
\par 10 Achterklap niet van den knecht bij zijn heer, opdat hij u niet vloeke, en gij schuldig wordt.
\par 11 Daar is een geslacht, dat zijn vader vervloekt, en zijn moeder niet zegent;
\par 12 Een geslacht, dat rein in zijn ogen is, en van zijn drek niet gewassen is;
\par 13 Een geslacht, welks ogen hoog zijn, en welks oogleden verheven zijn;
\par 14 Een geslacht, welks tanden zwaarden, en welks baktanden messen zijn, om de ellendigen van de aarde en de nooddruftigen van onder de mensen te verteren.
\par 15 De bloedzuiger heeft twee dochters: Geef, geef! Deze drie dingen worden niet verzadigd; ja, vier zeggen niet: Het is genoeg!
\par 16 Het graf, de gesloten baarmoeder, de aarde, die van water niet verzadigd wordt, en het vuur zegt niet: Het is genoeg!
\par 17 Het oog, dat den vader bespot, of de gehoorzaamheid der moeder veracht, dat zullen de raven der beek uitpikken, en des arends jongen zullen het eten.
\par 18 Deze drie dingen zijn voor mij te wonderlijk, ja, vier, die ik niet weet:
\par 19 De weg eens arends in den hemel; de weg ener slang op een rotssteen; de weg van een schip in het hart der zee; en de weg eens mans bij een maagd.
\par 20 Alzo is de weg ener overspelige vrouw; zij eet en wist haar mond, en zegt: Ik heb geen ongerechtigheid gewrocht!
\par 21 Om drie dingen ontroert zich de aarde, ja, om vier, die zij niet dragen kan:
\par 22 Om een knecht, als hij regeert; en een dwaas, als hij van brood verzadigd is;
\par 23 Om een hatelijke vrouw, als zij getrouwd wordt; en een dienstmaagd, als zij erfgenaam is van haar vrouw.
\par 24 Deze vier zijn van de kleinste der aarde; doch dezelve zijn wijs, met wijsheid wel voorzien.
\par 25 De mieren zijn een onsterk volk; evenwel bereiden zij in de zomer haar spijs.
\par 26 De konijnen zijn een machteloos volk; nochtans stellen zij hun huis in den rotssteen.
\par 27 De sprinkhanen hebben geen koning; nochtans gaan zij allen uit, zich verdelende in hopen.
\par 28 De spinnekop grijpt met de handen, en is in de paleizen der koningen.
\par 29 Deze drie maken een goeden tred; ja, vier zijn er, die een goeden gang maken;
\par 30 De oude leeuw geweldig onder de gedierten, die voor niemand zal wederkeren;
\par 31 Een windhond van goede lenden, of een bok; en een koning, die niet tegen te staan is.
\par 32 Zo gij dwaselijk gehandeld hebt, met u te verheffen, en zo gij kwaad bedacht hebt, de hand op den mond!
\par 33 Want de drukking der melk brengt boter voort, en de drukking van den neus brengt bloed voort, en de drukking des toorns brengt twist voort.

\chapter{31}

\par 1 De woorden van den koning Lemuel; de last, maarmede zijn moeder hem onderwees.
\par 2 Wat, o mijn zoon, en wat, o zoon mijns buiks? ja, wat, o zoon mijner geloften?
\par 3 Geeft aan de vrouwen uw vermogen niet, noch uw wegen, om koningen te verdelgen.
\par 4 Het komt den koningen niet toe, o Lemuel! het komt den koningen niet toe wijn te drinken, en den prinsen, sterken drank te begeren;
\par 5 Opdat hij niet drinke, en het gezette vergete, en de rechtzaak van alle verdrukten verandere.
\par 6 Geeft sterken drank dengene, die verloren gaat, en wijn dengenen, die bitterlijk bedroefd van ziel zijn;
\par 7 Dat hij drinke, en zijn armoede vergete, en zijner moeite niet meer gedenke.
\par 8 Open uw mond voor den stomme, voor de rechtzaak van allen, die omkomen zouden.
\par 9 Open uw mond; oordeel gerechtelijk, en doe den verdrukte en nooddruftige recht.
\par 10 Aleph. Wie zal een deugdelijke huisvrouw vinden? Want haar waardij is verre boven de robijnen.
\par 11 Beth. Het hart haars heren vertrouwt op haar, zodat hem geen goed zal ontbreken.
\par 12 Gimel. Zij doet hem goed en geen kwaad, al de dagen haars levens.
\par 13 Daleth. Zij zoekt wol en vlas, en werkt met lust harer handen.
\par 14 He. Zij is als de schepen eens koopmans; zij doet haar brood van verre komen.
\par 15 Vau. En zij staat op, als het nog nacht is, en geeft haar huis spijze, en haar dienstmaagden het bescheiden deel.
\par 16 Zain. Zij denkt om een akker, en krijgt hem; van de vrucht harer handen plant zij een wijngaard.
\par 17 Cheth. Zij gordt haar lenden met kracht, en zij versterkt haar armen.
\par 18 Teth. Zij smaakt, dat haar koophandel goed is; haar lamp gaat des nachts niet uit.
\par 19 Jod. Zij steekt haar handen uit naar de spil, en haar handpalmen vatten den spinrok.
\par 20 Caph. Zij breidt haar handpalm uit tot den ellendige; en zij steekt haar handen uit tot den nooddruftige.
\par 21 Lamed. Zij vreest voor haar huis niet vanwege de sneeuw; want haar ganse huis is met dubbele klederen gekleed.
\par 22 Mem. Zij maakt voor zich tapijtsieraad; haar kleding is fijn linnen en purper.
\par 23 Nun. Haar man is bekend in de poorten, als hij zit met de oudsten des lands.
\par 24 Samech. Zij maakt fijn lijnwaad en verkoopt het; en zij levert den koopman gordelen.
\par 25 Ain. Sterkte en heerlijkheid zijn haar kleding; en zij lacht over den nakomenden dag.
\par 26 Pe. Zij doet haar mond open met wijsheid; en op haar tong is leer der goeddadigheid.
\par 27 Tsade. Zij beschouwt de gangen van haar huis; en het brood der luiheid eet zij niet.
\par 28 Koph. Haar kinderen staan op, en roemen haar welgelukzalig; ook haar man, en hij prijst haar, zeggende:
\par 29 Resch. Vele dochteren hebben deugdelijke gehandeld; maar gij gaat die allen te boven.
\par 30 Schin. De bevalligheid is bedrog, en de schoonheid ijdelheid; maar een vrouw, die den HEERE vreest, die zal geprezen worden.
\par 31 Thau. Geef haar van de vrucht harer handen, en laat haar werken haar prijzen in de poorten.



\end{document}