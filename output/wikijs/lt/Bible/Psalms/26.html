<!--
title: Psalmynas - Skyrius 26
description: 
published: true
date: 2022-9-10T13:44:15Z
tags: 
editor: ckeditor
dateCreated: 2022-9-10T13:44:15Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Psalms/25">Psalmynas - Skyrius 25</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Psalms/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Psalms/27">Psalmynas - Skyrius 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpatie, pateisink mane, nes esu nekaltas; Viešpačiu pasitikėjau, todėl nesvyruosiu. </p>
<p id="v2"><sup><small>2</small></sup>  Viešpatie, išmėgink ir išbandyk mane, ištirk mano širdį ir inkstus. </p>
<p id="v3"><sup><small>3</small></sup>  Tavo malonė yra mano akyse, ir aš vaikščiojau Tavo tiesoje. </p>
<p id="v4"><sup><small>4</small></sup>  Nesėdžiu su klastingaisiais, nesilankau pas apsimetėlius. </p>
<p id="v5"><sup><small>5</small></sup>  Nekenčiu piktadarių draugystės ir nesėdžiu su nedorėliais. </p>
<p id="v6"><sup><small>6</small></sup>  Nekaltume plaunu savo rankas ir lankau Tavo aukurą, Viešpatie, </p>
<p id="v7"><sup><small>7</small></sup>  kad garsiai giedočiau padėkos giesmę ir skelbčiau Tavo nuostabius darbus. </p>
<p id="v8"><sup><small>8</small></sup>  Viešpatie, mėgstu Tavo namų buveinę, vietą, kur Tavo garbė gyvena. </p>
<p id="v9"><sup><small>9</small></sup>  Neatimk mano sielos su nusidėjėliais ir mano gyvenimo su kraujo trokštančiais. </p>
<p id="v10"><sup><small>10</small></sup>  Jų rankose nusikaltimas, jų dešinė pilna kyšių. </p>
<p id="v11"><sup><small>11</small></sup>  Tačiau aš elgiuosi nekaltai. Atpirk mane ir būk man gailestingas. </p>
<p id="v12"><sup><small>12</small></sup>  Mano koja stovi lygioje vietoje; aš susirinkimuose Viešpatį girsiu. </p>
