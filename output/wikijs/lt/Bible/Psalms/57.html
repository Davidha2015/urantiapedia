<!--
title: Psalmynas - Skyrius 57
description: 
published: true
date: 2022-9-10T13:44:16Z
tags: 
editor: ckeditor
dateCreated: 2022-9-10T13:44:16Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/lt/Bible/Psalms/56">Psalmynas - Skyrius 56</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/lt/Bible/Psalms/Index">Indeksas</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/lt/Bible/Psalms/58">Psalmynas - Skyrius 58</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pasigailėk manęs, Dieve, pasigailėk. Mano siela pasitiki Tavimi. Tavo sparnų pavėsyje slepiuos, kol praeis nelaimė. </p>
<p id="v2"><sup><small>2</small></sup>  Šauksiuosi aukščiausiojo Dievo, kuris man gera daro. </p>
<p id="v3"><sup><small>3</small></sup>  Jis pasiųs iš dangaus ir išgelbės mane, Jis paniekins mano prispaudėjus, Dievas pasiųs savo gailestingumą ir tiesą! </p>
<p id="v4"><sup><small>4</small></sup>  Turiu gyventi tarp liūtų, tarp žmonių, kvėpuojančių ugnimi. Jų dantys yra ietys ir strėlės, jų liežuviai­aštrūs kardai. </p>
<p id="v5"><sup><small>5</small></sup>  Dieve, būk išaukštintas virš dangų! Tavo šlovė teišplinta visoje žemėje! </p>
<p id="v6"><sup><small>6</small></sup>  Jie spendė pinkles mano kojoms, mano siela sugniužo. Jie kasė man duobę, tačiau patys įpuolė į ją. </p>
<p id="v7"><sup><small>7</small></sup>  Dieve, mano širdis tvirta. Taip, mano širdis tvirta. Aš giedosiu ir girsiu. </p>
<p id="v8"><sup><small>8</small></sup>  Pabusk, mano šlove! Pabuskite, arfa ir psalteri! Aš atsikelsiu anksti. </p>
<p id="v9"><sup><small>9</small></sup>  Viešpatie, girsiu Tave tautose, giedosiu Tau pagonių būry. </p>
<p id="v10"><sup><small>10</small></sup>  Tavo gailestingumas siekia dangų, ir Tavo tiesa­debesis. </p>
<p id="v11"><sup><small>11</small></sup>  Dieve, būk išaukštintas virš dangų! Teišplinta Tavo šlovė visoje žemėje! </p>
